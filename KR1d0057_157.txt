# -*- mode: mandoku-view; -*-
#+TITLE: 禮記集說
#+DATE: 2015-08-24 22:10:13.294301
#+PROPERTY: ID KR1d0057
#+PROPERTY: BASEEDITION WYG    
#+PROPERTY: JUAN 卷一百五十七
<pb:KR1d0057_WYG_157-1a>¶
欽定四庫全書¶
　禮記集說卷一百五十七　　宋　衛湜　撰¶
工入升歌三終主人獻之笙入三終主人獻之閒歌三¶
終合樂三終工告樂備遂出一人揚觶乃立司正焉知¶
其能和樂而不流也¶
　鄭氏曰工謂樂正也樂正旣告備而降言遂出者自¶
　此至去不復升也流猶失禮也立司正以正禮則禮¶
　不失可知一人或為二人¶
<pb:KR1d0057_WYG_157-1b>¶
　孔氏曰此一節論郷飲酒設樂樂賔罷則以禮正之¶
　之事工入升歌三終謂升堂歌鹿鳴四牡皇皇者華¶
　每一篇而一終也主人獻之獻工也笙入三終者謂¶
　吹笙人入於堂下奏南陔白華華黍每一篇一終也¶
　主人獻之謂獻笙人也閒歌三終者閒代也謂笙歌¶
　已竟而堂上與堂下更代而作也堂上人先歌魚麗¶
　則堂下笙由庚此為一終堂上歌南有嘉魚則堂下¶
　笙崇丘此為二終堂上歌南山有臺則堂下笙由儀¶
<pb:KR1d0057_WYG_157-2a>¶
　此為三終此皆郷飲酒之文魚麗言太平年豐物多¶
　此采其物多酒㫖所以優賔南有嘉魚言太平君子¶
　有酒樂與賢者共之此采其能以禮下賢者與之燕¶
　樂南山有臺言太平之治以賢者為本此采其愛友¶
　賢者為邦家之基由庚崇丘由儀今亡其義未聞也¶
　合樂三終者謂堂上下歌瑟及笙並作也若工歌闗¶
　雎則笙吹鵲巢合之若工歌葛覃則笙吹采蘩合之¶
　若工歌卷耳則笙吹采蘋合之故郷飲酒云乃合樂¶
<pb:KR1d0057_WYG_157-2b>¶
　周南闗雎葛覃卷耳召南鵲巢采蘩采蘋是也周南¶
　召南國風篇也王后國君夫人房中之樂歌也闗雎¶
　言后妃之徳葛覃言后妃之職卷耳言后妃之志鵲¶
　巢言國君夫人之德采蘩言國君夫人不失職采蘋¶
　言卿大夫妻能循法度工告樂備遂出者工謂樂正¶
　工先告樂正樂正告賔以樂備而遂下堂言遂出者¶
　樂正自此不復升堂也郷飲酒云工告于樂正樂正¶
　告于賔乃降立西階東北面一人揚觶乃立司正焉¶
<pb:KR1d0057_WYG_157-3a>¶
　者一人謂主人之吏也舉觶示將行旅酬也將留賔¶
　旅酬恐有懈惰故主人使相禮者一人為司正以監¶
　之也¶
　長樂陳氏曰工入升歌三終堂上之樂也則笙入三¶
　終者堂下之樂也記曰歌者在上匏竹在下貴人聲¶
　也此之謂也而歌之者一篇為一終則三終者三篇¶
　也鹿鳴燕嘉賔之詩也而歌之所以示事言今之所¶
　飲者皆嘉賔也四牡勞使臣之來也而勞之所以示¶
<pb:KR1d0057_WYG_157-3b>¶
　勸言今之來者皆可勸者也及夫賔旣至矣而無禮¶
　樂以文之則亦不足以示情此皇皇者華之詩所以¶
　繼也其詩曰送之以禮樂言逺而有光華者乃其意¶
　也此工入之三也南陔相戒以養也而樂歌焉此與¶
　夫投壺之歌養者類矣白華孝子之潔白也而樂歌¶
　焉此與夫人饗之清廟者類矣而清廟所以示德故¶
　曰白華者示德也白華所以示其德則南陔所以示¶
　其行及夫外有行而内有德矣不得其時而飲之亦¶
<pb:KR1d0057_WYG_157-4a>¶
　不足以行禮此華黍之所以繼作也其詩曰時和歲¶
　豐冝黍冝稷者乃其意也此笙入之三也夫示事也¶
　示勸也示情也此主人之所以事人者也示德也示¶
　行也示禮也此主人之所以成己者也故主人獻之¶
　若夫相代而為閒歌相同而為合樂則無所獻矣以¶
　其不特於主人故也間代也上下之樂於是乎代作¶
　也魚麗作於上以見物多而禮能備禮能備則其道¶
　得矣故下有由庚以繼之詩曰由庚萬物得由其道¶
<pb:KR1d0057_WYG_157-4b>¶
　是也南有嘉魚作於上以見至誠而樂相與則其功¶
　大矣故下有崇丘以繼之詩曰崇丘萬物得極其高¶
　大是也南山有臺作於上以見得賢也自況能立太¶
　平之基則天下冝矣故下有由儀以繼之詩曰萬物¶
　之生各得其冝是也此閒歌之三也二南者王化之¶
　本正始之道者也用之郷人焉使郷大夫以之教其¶
　民用之邦國焉使諸侯以之敎其臣　又樂書曰工¶
　入升歌三終笙入三終皆繼之以主人獻之者以禮¶
<pb:KR1d0057_WYG_157-5a>¶
　節樂於其始也閒歌三終合樂三終必繼之以一人¶
　揚觶乃立司正焉以禮節樂於其終也郷飲酒之禮¶
　作樂以行禮由禮以節樂則賔主之情斯和樂而不¶
　流矣¶
　河南程氏曰二南之分以周公主内治故以畿内之¶
　詩言文王大姒之化者屬之周南以召公掌諸侯故¶
　以畿外之詩言列國諸侯大夫之室家被文王大姒¶
　之化而成德者屬之召南此為得之謂之南者言其¶
<pb:KR1d0057_WYG_157-5b>¶
　化自岐雍之間被于江漢之域自北而南也詩曰以¶
　雅以南即謂此也¶
　嚴陵方氏曰主人獻其所奏樂者即儀禮言卒歌主¶
　人獻工是也樂工之賤亦獻之者示上之不虚取於¶
　下也歌者在上故曰升匏竹在下故曰入升堂所以¶
　示德笙歌所以示事閒歌以示相成之義合樂以示¶
　相與之情故其别如此雖然均是詩也或歌之或笙¶
　之者以其序之先後而為之别也序之先者則歌之¶
<pb:KR1d0057_WYG_157-6a>¶
　於上若鹿鳴四牡皇皇者蕐則曰升歌三終是矣序¶
　之後者則笙之於下若南陔白華華黍則曰笙入三¶
　終是矣至歌魚麗則笙由庚之類歌闗雎則笙鵲巢¶
　之類凡一十二篇亦莫不以序之先後而為之上下¶
　焉歌亦笙止謂歌者以笙與歌相間故也合樂兼有¶
　笙歌而通謂之樂者以其兩者相合而為樂故也上¶
　言主人獻之者獻歌工也下言主人獻之者獻笙工¶
　也閒歌合樂而不言獻者以皆有笙有歌其所奏之¶
<pb:KR1d0057_WYG_157-6b>¶
　樂即其所獻之工故也夫鹿鳴四牡皇皇者華言君¶
　之待臣有以得其歡心若是者徳也徳成而上故升¶
　歌之以示徳南陔白華華黍言子之事親又以致其¶
　和氣若是者事也事成而下故笙入之以示事閒歌¶
　之詩六篇若嘉魚之類言賢和於上若崇丘之類言¶
　物和於下上下交和則有相成之養故閒歌之所以¶
　示相成之義也合樂之詩六篇若闗雎而下言聖人¶
　之化若鵲巢而下言賢人之化聖賢同化則有相與¶
<pb:KR1d0057_WYG_157-7a>¶
　之情故合樂焉所以示相與之情也且鹿鳴嘉魚而¶
　下則小雅而已然不及大雅闗雎鵲巢而下則風而¶
　已然不及頌何也小雅大雅皆言政而大雅之政為¶
　大風與頌皆言德而頌之德為盛郷飲酒之禮止行¶
　之於一郷故止歌風而不歌頌歌小雅而不歌大雅¶
　夫樂衆矣止曰笙入何也以郷飲不若燕禮之大亦¶
　猶投壺不若射禮之大故止命弦而已以儀禮考之¶
　郷飲酒亦用瑟而經不言者以笙為主故也工告樂¶
<pb:KR1d0057_WYG_157-7b>¶
　備遂出者則以反為文故也工告樂備遂出則樂豈¶
　至於淫乎一人揚觶乃立司正則酒豈至於亂乎¶
　清江劉氏曰由庚崇丘由儀此三篇皆笙詩也小序¶
　云有其義而亡其辭亡謂本無非亡逸之亡也郷飲¶
　酒鼓瑟而歌鹿鳴四牡皇皇者華然後笙入堂下磬¶
　南北面立樂南陔白華華黍燕禮亦鼓瑟歌鹿鳴四¶
　牡皇皇者華然後笙入立于縣中奏南陔白華華黍¶
　南陔以下今無以考其名篇之義然曰笙曰樂曰奏¶
<pb:KR1d0057_WYG_157-8a>¶
　而不言歌則有聲而無辭明矣下由庚崇丘由儀放¶
　此¶
　新安朱氏曰今案鹿鳴即謂今日燕飲之事所以導¶
　達主人之誠意而美嘉賔之德也四牡言其去家而¶
　仕於朝辭親而從王事於此乎始也皇皇者華言其¶
　將為君使而賦政於外也樂記曰宵雅肄三官其始¶
　也正謂此也蓋此三詩先王所制以為燕飲之樂用¶
　之郷人用之邦國各取其象而歌之也合樂謂歌樂¶
<pb:KR1d0057_WYG_157-8b>¶
　衆聲俱作堂上有歌瑟堂下有笙磬合奏此詩也三¶
　終者二南各三終也燕禮記云有房中之樂註云弦¶
　歌周南召南之詩而不用鐘磬之節謂之房中者后¶
　夫人之所諷誦以事其君子是也亦有用鐘鼓奏之¶
　者諸卿大夫燕饗亦得用之故用鐘鼓婦人用之乃¶
　不用鐘鼓則謂之房中之樂也后妃夫人同是文王¶
　之化召南是文王未受命已前之事諸侯之禮故稱¶
　夫人周南是文王受命稱王之後天子之禮故稱后¶
<pb:KR1d0057_WYG_157-9a>¶
　也¶
賔酬主人主人酬介介酬衆賔少長以齒終於沃洗者¶
焉知其能弟長而無遺矣降說屨升坐脩爵無數飲酒¶
之節朝不廢朝莫不廢夕賔出主人拜送節文終遂焉¶
知其能安燕而不亂也貴賤明隆殺辨和樂而不流弟¶
長而無遺安燕而不亂此五行者足以正身安國矣彼¶
國安而天下安故曰吾觀於郷而知王道之易易也¶
　鄭氏曰遺猶脫也忘也朝夕朝莫聽事也不廢之者¶
<pb:KR1d0057_WYG_157-9b>¶
　旣朝乃飲先夕則罷其正也終遂猶充備也¶
　孔氏曰此明旅酬長㓜無被遺棄及飲酒無數猶能¶
　節文不至於亂又緫結上五種之事旅酬之時賔主¶
　人之黨各以少長為齒以次相旅至於職掌罍洗之¶
　人以水沃盥洗爵者皆預酬酒之限是弟長無遺也¶
　降說屨升坐者此謂無算爵之初以前皆立而行禮¶
　至此徹俎之後乃說屨升堂坐也修爵無數謂無算¶
　爵也朝後行禮禮畢乃治私家之事是朝不廢朝莫¶
<pb:KR1d0057_WYG_157-10a>¶
　不廢夕此謂郷飲酒禮若黨正飲酒一國若狂無不¶
　醉也賔出拜送言飲畢主人備禮拜而送賔節制文¶
　章終竟申遂不有闕少是在燕樂而不至亂也彼國¶
　謂天下諸侯也¶
　新安朱氏曰弟長而無遺弟悌也敬順之意言能使¶
　少者皆承順以事長者而無所遺棄也¶
　藍田吕氏曰有貴賤隆殺之義則有别矣有别則有¶
　禮也和樂而不流安燕而不亂則有節矣有節義也¶
<pb:KR1d0057_WYG_157-10b>¶
　弟長而無遺則均均則仁矣仁義而且有禮行乎一¶
　郷達乎一國所謂正身安國矣舉斯術也達之天下¶
　則天下安矣故由一郷而知王道之可行於天下此¶
　禮是也¶
　嚴陵方氏曰降說屨升坐者降階說屨升堂而坐也¶
　脩爵無數者脩舉也脩爵無數可謂安燕矣然而朝¶
　不廢朝莫不廢夕以至於節文終遂焉所以知其安¶
　燕而不亂也五行行之於一身則身正而無邪施之¶
<pb:KR1d0057_WYG_157-11a>¶
　於一國則國安而無危故曰足以正身安國以天下¶
　之本在國故曰彼國安而天下安天下安則王道成¶
　矣¶
　馬氏曰終於沃洗逮賤之謂也少長以齒能弟長也¶
　終於沃洗能無遺也降說屨升坐脩爵無數冝其醉¶
　矣然猶不廢朝夕之聽事賔出主人拜送如拜至禮¶
　焉蓋自始以至終皆有節文終遂焉此之謂安燕而¶
　不亂也¶
<pb:KR1d0057_WYG_157-11b>¶
　廬陵胡氏曰前言正席次言司正正禮此言正身蓋¶
　席正然後禮正禮正然後身正身正則國正國正而¶
　天下正矣故繼之以國安而天下安也¶
郷飲酒之義立賔以象天立主以象地設介僎以象日¶
月立三賔以象三光古之制禮也經之以天地紀之以¶
日月參之以三光政敎之本也亨狗於東方祖陽氣之¶
發於東方也洗之在阼其水在洗東祖天地之左海也¶
尊有𤣥酒敎民不忘本也¶
<pb:KR1d0057_WYG_157-12a>¶
　鄭氏曰日出於東僎所在也月生於西介所在也三¶
　光三大辰也天之政敎出於大辰焉祖猶法也狗所¶
　以養賔陽氣主養萬物海水之委也大古無酒用水¶
　而已¶
　孔氏曰此記者覆說郷飲酒有所法象之事前文天¶
　地共言此則析言之賔者主之所尊敬故以賔象天¶
　主供物以養賔故以主象地前經介僎象陰陽據其¶
　氣此云日月言其體昭十七年有星孛于大辰公羊¶
<pb:KR1d0057_WYG_157-12b>¶
　曰大辰者何大火也伐為大辰北辰亦為大辰何休¶
　云大火與伐天所以示民時早晚天下取以為正故¶
　謂之大辰辰時也是天之政教出於大辰亨狗於¶
　東方覆說前文羞出自東房也洗之在阼水在洗東¶
　覆說洗當東榮也尊有𤣥酒亦覆上文也¶
　藍田吕氏曰此至篇末申言鄉飲酒之禮又有所法¶
　象前文有所未盡者皆再明之飲酒之禮莫先於賔¶
　主立賔象天立主象地禮之經也其次立介僎以輔¶
<pb:KR1d0057_WYG_157-13a>¶
　之輔之者紀也其次立三賔以陪之陪之者參也政¶
　敎之立必有經有紀有參然後可行故飲酒之禮必¶
　有賔主介僎三賔然後可行故曰政敎之本也天地¶
　之間海居於東東則左也故洗在阼水在洗東有左¶
　海之義¶
　長樂陳氏曰禮見於賔主則立賔以象天天尊也而¶
　用賔之卑以象之蓋賔者禮所仲故也立主以象地¶
　地卑也而用主之尊以象之蓋主者禮所屈故也此¶
<pb:KR1d0057_WYG_157-13b>¶
　賔主之所以象天地也三賔則衆矣何以知之此禮¶
　有曰賔主有曰介僎而又有衆賔焉故曰衆賔升受¶
　坐祭又曰衆賔自入是以知其然不言衆賔而言三¶
　賔何也樂為陽而禮者陰之類也古之言禮者多以¶
　陰而郷飲者禮之盛也進之而有三揖退之而有三¶
　辭分之而有三賔所以象國之三卿所謂三者豈非¶
　言禮者必以陰而取法於月乎蓋月三日則成魄而¶
　未至於三焉者非魄也三月則成時而未至於三焉¶
<pb:KR1d0057_WYG_157-14a>¶
　者非時也故過乎三則已甚不及乎三則為未成此¶
　衆賔之所以為三賔而與夫三辭三揖者類與牲用¶
　狗者狗之為物有所守而善擇人者也非其人則在¶
　所去故古之人於燕饗飲食皆用之¶
　嚴陵方氏曰日者陽之精陽生於北而出於東故坐¶
　僎於東北以象日月者隂之精隂生於南而成於西¶
　故坐介於西南以象月前言隂陽此言日月者隂陽¶
　之義配日月其實一也曰日月又曰三光與孔子閒¶
<pb:KR1d0057_WYG_157-14b>¶
　居言天地又言三無私同義或言立或言設何也立¶
　則本於創始之時設則見於旣陳之後因賔而後用¶
　介因主而後用僎則是立賔立主於前乃設介僎於¶
　後也故於賔主則曰立於介僎則曰設焉三賔即賔¶
　也以其有别於衆賔故謂之三賔而亦言立也禮之¶
　所制如此故用之於事則足以為政之本體之於道¶
　則足以為教之本也凡植物皆地産足以養人之隂¶
　凡動物皆天産足以養人之陽天産不特狗也而特¶
<pb:KR1d0057_WYG_157-15a>¶
　亨狗以祖陽氣者蓋陽之辰窮於戌而為陽之至故¶
　辰在戌而屬狗則狗者至陽之畜也東方者得陽之¶
　中亨至陽之畜於陽中之方又得其宜矣水則盛之¶
　於罍者蓋酌之於罍而滌之於洗故其水在洗東洗¶
　旣在東水又在洗之東者凡以祖天地之左海也左¶
　亦東也以方言之則曰東以體言之則曰左¶
　馬氏曰上極乎性命之妙下盡乎物理之微然後能¶
　制禮也言古之制禮者必古之聖人也經之以天地¶
<pb:KR1d0057_WYG_157-15b>¶
　經大而緯小紀之以日月紀小而綱大經之以天地¶
　則知日月為緯紀之以日月則知天地為綱有經有¶
　緯有紀有綱天地之道備矣參之以三光參於經紀¶
　之間左海者水之無窮言主人之養人無窮已也¶
　廬陵胡氏曰天所以示民時早晚時之政敎繫焉故¶
　日月五星謂之七政周公誥康叔曰有政有事無彜¶
　酒又曰其爾典聽朕敎夫聖人豈以飲酒為常哉亦¶
　有政敎存焉故鄉飲必先政敎之本¶
<pb:KR1d0057_WYG_157-16a>¶
賔必南鄉東方者春春之為言蠢也産萬物者聖也南¶
方者夏夏之為言假也養之長之假之仁也西方者秋¶
秋之為言愁也愁之以時察守義者也北方者冬冬之¶
為言中也中者藏也是以天子之立也左聖郷仁右義¶
偝藏也介必東郷介賔主也主人必居東方東方者春¶
春之為言蠢也産萬物者也主人者造之産萬物者也¶
月者三日則成魄三月則成時是以禮有三讓建國必¶
立三卿三賔者政敎之本禮之大參也¶
<pb:KR1d0057_WYG_157-16b>¶
　鄭氏曰春猶蠢也蠢動生之貌也聖之言生也假大¶
　也愁讀為揫揫歛也察猶察察嚴毅之貌也南鄉鄉¶
　仁貴長大萬物也察或為殺介必東鄉介賔主也獻¶
　酬之禮主人將西賔將南介覸其間也東方者春産¶
　萬物者言禮之所共由主人出也禮者隂也大數取¶
　象法於月也¶
　孔氏曰自此至篇終更總明坐位所在并明三揖三¶
　讓每事皆三之義東方産育萬物故為聖也養育萬¶
<pb:KR1d0057_WYG_157-17a>¶
　物長之使大仁恩也中者藏也者北方萬物所歸藏¶
　也介賔主也者主人獻賔將西行就賔賔又南行將¶
　就主人介在西階之上以介覸隔賔主之閒也主人¶
　者造之産萬物者也者釋所以主人居東方之意東¶
　方産育萬物主人供客所須故主人造為産萬物之¶
　象也三日成魄者謂月盡之後三日乃成魄魄謂明¶
　生傍有微光也此謂月明盡之後而生魄非必月三¶
　日也初以前月大則月二日生魄前月小則三日乃¶
<pb:KR1d0057_WYG_157-17b>¶
　生魄樂旣為陽故禮為隂月是隂精故禮之數取法¶
　於月也¶
　横渠張氏曰坐有四位者禮不主於賔主欲以尊賢¶
　若賔主相對則是禮主於賔主而已故其位賔主不¶
　相對坐介僎於其閒以見賔賢之義因而說四時之¶
　坐皆有義其實欲明其尊賢¶
　藍田吕氏曰天子南面而立左則東方東方聖也左¶
　之則尊之也鄉則南方南方仁也鄉之則宗之也右¶
<pb:KR1d0057_WYG_157-18a>¶
　則西方西方義也右之則用之也偝則北方北方藏¶
　也偝之則違之也天子之立如是而坐賔亦南鄉者¶
　尊賔之至也介閒也坐賔主之閒所以閒之也主人¶
　居東方者禮之所由出猶東方之産萬物也一生二¶
　二生三三生萬物三者物之所由致是故禮有三讓¶
　賔有三賔國有三卿上法於月則三日成魄三月成¶
　時政敎所本禮之所以法也¶
　長樂陳氏曰萬物之於春莫不生此春所以為蠢也¶
<pb:KR1d0057_WYG_157-18b>¶
　然則物之生也其來固有自焉易曰帝出乎震則帝¶
　者天之神也震者聖神之妙也此産萬物所以為聖¶
　也萬物相見於離則物於是乎荗矣假者貸而有益¶
　意蓋有所假則必有所益也故生之以為養增之以¶
　為長養則盛長則多此夏之時所以為假也萬物之¶
　於四時也生於春長於夏衰於秋老於冬而至於秋¶
　則慘而不舒者物之情也詩曰秋日萋萋百卉具腓¶
　此秋之所以為愁也中在内能隱而不能顯此中之¶
<pb:KR1d0057_WYG_157-19a>¶
　所以為藏也天子之立也將以嚮時而接天下者也¶
　而以四時言之以左為仁右為義向左仁背右義非¶
　以夫用天之理者足以治人故耶¶
　嚴陵方氏曰賔雖坐於西北而其鄉必南言賔必南¶
　鄉則主必北鄉可知矣天子者盡人道以成位乎天¶
　地之中則其左右鄉偝可不合其德乎春以木德為¶
　仁夏以火德為禮秋以金德為義冬以水德為知别¶
　五行之德言之則如此若夫合隂陽之道言之則春¶
<pb:KR1d0057_WYG_157-19b>¶
　夏以陽而無非仁秋冬以隂而無非義也秋冬旣無¶
　非義然不謂冬為義者以陽道常饒隂道常乏故也¶
　以其饒至於夏猶為仁以其乏止於秋已為義此言¶
　鄉飲酒之坐及於天子之立何哉夫以一郷之坐足¶
　以見天子之立則飲酒之義固非苟然而已則觀於¶
　鄉而知王道之易易又有在乎此也前言賔必南郷¶
　以見主之北鄉則此言介必東郷又以見僎之西鄉¶
　矣前言四面之坐其以是歟賔南鄉主北鄉而介東¶
<pb:KR1d0057_WYG_157-20a>¶
　鄉焉則介于賔主之兩間矣故曰介賔主也介之得¶
　名又以是歟主人雖坐于東南而北鄉然所居則以¶
　東方為正也東方者産萬物之地飲食之養則主人¶
　之所造也而有産萬物之象焉此所以必居東方也¶
　前言羞出自東方主人共之亦此意然必曰造何也¶
　蓋為而就行而至皆曰造膳羞則饔人之所治必為¶
　而就也庖厨則君子之所遠必行而至也故飲食必¶
　以造言之而居之之所亦謂之造焉膳夫言卒食以¶
<pb:KR1d0057_WYG_157-20b>¶
　樂徹于造是矣王制言大國次國皆三卿故此言建¶
　國必立三卿而鄉之三賔則有三卿之象故足以為¶
　政敎之本禮之大參也¶
　馬氏曰春木為仁而夏曰仁何也天地之仁至乎夏¶
　而盡矣天地之義至乎冬而極矣故樂記曰春作夏¶
　長仁也秋歛冬藏義也長者大之而已秋歛也萬物¶
　至秋而歛則其成體可察也義者仁之節秋者春夏¶
　之節也故曰守義中者萬物復歸其根也藏者不露¶
<pb:KR1d0057_WYG_157-21a>¶
　其形也以秋為揫歛則知春夏為發散也以冬為中¶
　藏則知春夏為外發也大國三卿周官所謂設其參¶
　是也¶
　山隂陸氏曰春所以産之産之者聖也冬所以復之¶
　復之者神也假之者仁也愁之者義也偝藏聖人以¶
　此退藏於密是也介必東鄉介賔主也據此坐向東¶
　北明矣然則主人面西北賔面東南僎面西南皆可¶
　知主人者造之若客受成而已以月三日而成魄是¶
<pb:KR1d0057_WYG_157-21b>¶
　以禮有三讓以三月而成時是以建國必立三卿書¶
　曰卿士惟月此之謂也再言三賔者政敎之本嫌三¶
　賔獨非政敎之本也¶
　江陵項氏曰此鄉飲酒義也聖管萬善故象春仁濟¶
　萬物故象夏義制萬事故象秋中藏萬理故象冬聖¶
　以德言未及於用也故左之義以事言天下之大用¶
　也故右之鄉仁以應物偝藏以反身也凡道備於身¶
　為聖施於物為仁形於事為義存於心為中名雖有¶
<pb:KR1d0057_WYG_157-22a>¶
　四其實一也考其次序固人道之當然推其方位亦¶
　天理之自然也介必東鄉介賔主也主人必居東方¶
　東方者春春之為言蠢也産萬物者也主人者造之¶
　産萬物者也此章當在上文賔必南鄉之下末句當¶
　云産萬物者聖也¶
　石林葉氏曰道成於三而月也時也天之道也國之¶
　卿也鄉之賔也人之道也論鄉飲而至於三賔則政¶
　敎成而禮行矣所以為本所以謂之禮之參也¶
<pb:KR1d0057_WYG_157-22b>¶
　新安朱氏曰魄者月之有體而無光處也故書言哉¶
　生明旁死魄皆謂月二三日月初生時也凡言旣生¶
　魄即謂月十六日月始闕時也今此篇兩言月三日¶
　而成魄則是漢儒專門陋學未嘗讀尚書者之言耳¶
　䟽知其繆而曲徇之故旣有月明盡而生魄之說又¶
　言月二日三日而生魄何相戾之甚邪此其大義本¶
　不足言而䟽於例亦當削去今特著之以明述此義¶
　者之繆不足深究云¶
<pb:KR1d0057_WYG_157-23a>¶
射義第四十六¶
　孔氏曰案鄭目録云名曰射義者以其記燕射大射¶
　之禮觀德行取于士之義此於别録屬吉事案此篇¶
　中有鄉射又云不失正鵠正則賔射然則鄉射賔射¶
　俱有之矣今目録唯云燕射大射者但此篇廣說天¶
　子諸侯大射燕射之義不專於鄉射故也射之所起¶
　起自黄帝故易繫辭黄帝以下九事章云古者弦木¶
　為弧剡木為矢弧矢之利以威天下乂虞書云侯以¶
<pb:KR1d0057_WYG_157-23b>¶
　明之則射侯見於堯舜夏殷無文周則具矣¶
　藍田吕氏曰射義言射者男子之所有事者也天下¶
　無事則用之於禮義故有大射鄉射之禮所以習容¶
　習藝觀德而選士天下有事則用之於戰勝故主皮¶
　呈力所以禦侮克敵也¶
　長樂劉氏曰射之所以為藝而次於禮樂者有足以¶
　成人之德行而正其性命也何哉鄉三物之為教也¶
　六德出於性弗能盡其性則德有弗備矣六行出於¶
<pb:KR1d0057_WYG_157-24a>¶
　誠弗能存其誠則行有弗篤矣是故君子之學也閑¶
　其邪所以存誠也存其誠所以盡性也盡其性所以¶
　畜德也畜其德所以植行也然則六行之本在德六¶
　德之本在性盡性之道在乎誠明存誠之道在乎閑¶
　邪而播其德行於五品者其惟六藝乎禮樂所以載¶
　其德行而致之君親者也射所以觀其德行而兆其¶
　用捨者也然而人之稟受或自誠而明或自明而誠¶
　誠矣則無不明也明矣則無不誠也然后性可盡矣¶
<pb:KR1d0057_WYG_157-24b>¶
　性盡則六德可畜德畜則六行可植行植則無所入¶
　而不自得矧於射乎¶
　長樂陳氏曰先王之為射禮何取也蓋不能射則是¶
　不能防患不能防患者不能有其身者也不能有其¶
　身則是不能入於道者也不能入於道不能制於法¶
　者也是故聖人與民同吉凶之患也則驅諸射而射¶
　者人之所難也則舉而為之制自天子之尊必有射¶
　諸侯以至於為卿大夫士皆行之則天下四方之逺¶
<pb:KR1d0057_WYG_157-25a>¶
　者莫不化詩曰爾之逺矣民胥然矣爾之敎矣民胥¶
　傚矣此禮之言射貴賤上下各有其法與其義而不¶
　相廢也禮有大射有賔射有燕射此三者儀禮所謂¶
　禮射也蓋天子有郊廟之事而擇士以射之則謂之¶
　大射以夫大射者天子之禮也諸侯來朝之時而為¶
　射以樂之則謂之賔射以夫賔者諸侯之禮諸侯言¶
　賔則天子為主矣至於燕射則卿大夫燕以射之而¶
　已雖然大射祭也賔射朝也燕射禮也自類而推之¶
<pb:KR1d0057_WYG_157-25b>¶
　蓋不獨此也以其聘禮而有射禮則謂之聘射所謂¶
　聘射之禮至大禮也是已以其飲於鄉而有射禮則¶
　謂之鄉射周官鄉射之禮五物詢衆庻是已以其㑹¶
　於州而有射禮則謂之州射州長之職春秋以禮㑹¶
　民而射於州序是已以其習射必有射禮則謂之武¶
　射司弓矢所謂王弓弧弓以授射甲革椹質而鄭氏¶
　言試弓矢以習武是也以其行軍而有射禮則謂之¶
　軍射樂記所謂散軍而郊射左射貍首右射騶虞是¶
<pb:KR1d0057_WYG_157-26a>¶
　也夫此數者皆射也然就其中而攷之則軍射者禮¶
　之變為不足道矣¶
古者諸侯之射也必先行燕禮卿大夫士之射也必先¶
行鄉飲酒之禮故燕禮者所以明君臣之義也鄉飲酒¶
之禮者所以明長幼之序也¶
　鄭氏曰言别尊卑老穉然後射以觀德行也¶
　孔氏曰案儀禮大射在未旅之前所以明君臣之義¶
　者謂臣於堂下再拜稽首升成拜君荅拜似臣盡竭¶
<pb:KR1d0057_WYG_157-26b>¶
　其力致敬於君君施惠以報之也郷飲酒以鄉統名¶
　則前篇云六十者坐五十者立侍是也¶
　藍田吕氏曰諸侯之射必先行燕禮者大射也卿大¶
　夫之射必先行鄉飲酒之禮者鄉射也射者男子之¶
　事必飾之以禮樂者所以養人之德使之周旋中禮¶
　也蓋燕與鄉飲酒皆燕也因燕以娛賔不可以無禮¶
　故有大射鄉射之禮禮不可無義故明君臣之義長¶
　幼之序焉¶
<pb:KR1d0057_WYG_157-27a>¶
　嚴陵方氏曰必先行禮而後習射者則射非主皮以¶
　禮為先爾¶
　馬氏曰燕與鄉飲則有恩明君臣與長幼則有義有¶
　恩有義然後以射而觀其德行此人所以樂為之也¶
　山隂陸氏曰詩序曰鹿鳴廢則和樂缺矣四牡廢則¶
　君臣缺矣鹿嗚賔主之道也非君臣之道也故先王¶
　於燕禮更以明君臣之義燕義曰君獨升立席上西¶
　面特立莫敢適之義也設賔主飲酒之禮也使宰夫¶
<pb:KR1d0057_WYG_157-27b>¶
　為獻主臣莫敢與君亢禮也不以公卿為賔而以大¶
　夫為賔為疑也明嫌之義也¶
　石林葉氏曰燕禮以示慈惠上之事也故諸侯之射¶
　以示慈惠為主鄉飲以序齒族不必上所惠也故鄉¶
　大夫為賔有事則拜而荅之所謂明君臣之義也示¶
　齒族則不嫌於有别也故長者其豆多少者其豆寡¶
　賔介相酬則少長以齒此所謂明長幼之序也¶
故射者進退周還必中禮内志正外體直然後持弓矢¶
<pb:KR1d0057_WYG_157-28a>¶
審固持弓矢審固然後可以言中此可以觀德行矣¶
　鄭氏曰内正外直習於禮樂有德行者也正鵠之名¶
　出自此也¶
　孔氏曰此一經明射者之禮言内志審正則射能中¶
　故見其外射則可以觀其内德賔射之的謂之正欲¶
　明射者内志須正也大射之質謂之鵠鵠者直也欲¶
　使射者外體之直¶
　藍田吕氏曰孔子曰射不主皮為力不同科古之道¶
<pb:KR1d0057_WYG_157-28b>¶
　也禮射有主皮之射射不主皮者禮射也所謂大射¶
　鄉射是也為力者主皮之射也主皮者主於獲而已¶
　尚力而不習禮故為力不同科也禮射必先比耦故¶
　一耦皆有上射下射皆執弓而挾矢其進也當階及¶
　階當物及物皆揖其退也亦如之其行有左右其升¶
　降有先後其射皆拾發其取矢于福也始進揖當福¶
　揖取矢揖旣搢挾揖退與將進者揖其取矢也有横¶
　弓卻手兼弣順羽拾取之節焉卒射而飲勝者袒決¶
<pb:KR1d0057_WYG_157-29a>¶
　遂執張弓不勝者襲說決拾加弛弓升飲相揖如初¶
　則進退周旋必中禮可見矣夫先王制禮豈苟為繁¶
　文末節使人難行哉亦曰以善養人而已蓋君子之¶
　於天下必無所不中節然後成德必力行而後有功¶
　其四肢欲安佚也苟恭敬之心不勝則怠惰傲慢之¶
　氣生怠惰傲慢之氣生則動容周旋不能中乎節體¶
　雖佚而心亦為之不安於其所不安則手足不知其¶
　所措故放辟邪侈踰分犯上將無所不至天下之亂¶
<pb:KR1d0057_WYG_157-29b>¶
　自此始矣聖人憂之故常謹於繁文末節以養人於¶
　無所事之時使其習之而不憚煩則不遜之行亦無¶
　自而作至于久而安之則非法不行無所往而非義¶
　矣君子敬以直内義以方外敬義立而德不孤則不¶
　疑其所行矣故發而不中節者常生乎不敬所存乎¶
　内者敬則所以形乎外者莊矣内外交修則發乎事¶
　者中矣故曰内志正外體直然後持弓矢審固持弓¶
　矢審固然後可以言中也射一藝也容比於禮節比¶
<pb:KR1d0057_WYG_157-30a>¶
　於樂發而不失正鵠是必有樂於義理久於恭敬用¶
　志不分之心然後可以得之則其所以得之者其德¶
　可知矣故曰可以觀德行矣¶
　長樂劉氏曰士之為道也德濳於性而行隱於中非¶
　如聲色之有形可得而知也而況雜之以情偽乎唯¶
　射之中否可以見其心之失得而性之存亡也經曰¶
　内志正外體直則持弓矢審固者謂射者必正其志¶
　也有幸勝之志則不勝矣有求中之志則不中矣有¶
<pb:KR1d0057_WYG_157-30b>¶
　祈爵之志則失爵矣有憚負之志則必負矣是謂内¶
　志不正者也志正而不惑謂之審克正而必中謂之¶
　固然則持弓矢審固者誠明純備而六德在我者也¶
　揖讓而升當物而射周旋中度者足以知其禮矣騶¶
　虞貍首蘋蘩迭奏不失其節者足以知其樂矣正己¶
　而后發不中則反求諸身不怨勝己者足以知其仁¶
　矣必取其爵而人不以為貪必居其勝而人不以為¶
　爭者足以知其義矣性情交勝不欺於人失得由中¶
<pb:KR1d0057_WYG_157-31a>¶
　不罔於外者足以知其信矣中於百步之外志正而¶
　不惑者足以知其知矣是故誠明充於内者禮樂中¶
　於節審固定於心者正鵠應其手好惡存諸心者莫¶
　可得以與於是也所以先聖王用之以擇賢才而觀¶
　其德行然後取而用之無不中矣不曰射者可以成¶
　人之德行而正其性命乎¶
　嚴陵方氏曰進退者升降之節周還者揖讓之容能¶
　中禮者以其先行禮故也内志正然後持弓矢審外¶
<pb:KR1d0057_WYG_157-31b>¶
　體直然後持弓矢固唯固也故其力能至唯審也故¶
　其巧能中義内也貌外也合内志外體言之故止曰¶
　觀德行而已及其合天子諸侯言之故必曰觀盛德¶
　焉¶
　馬氏曰凡此所謂其容體比於禮也¶
　山隂陸氏曰孟子曰動容周旋中禮盛德之至也此¶
　其一隅故曰射者所以觀盛德也正直為正内志言¶
　正亦言之法若落箭不固也若出垜不審也審在上¶
<pb:KR1d0057_WYG_157-32a>¶
　亦言之法¶
其節天子以騶虞為節諸侯以貍首為節卿大夫以采¶
蘋為節士以采蘩為節騶虞者樂官備也貍首者樂㑹¶
時也采蘋者樂循法也采蘩者樂不失職也是故天子¶
以備官為節諸侯以時㑹天子為節卿大夫以循法為¶
節士以不失職為節故明乎其節之志以不失其事則¶
功成而德行立德行立則無暴亂之禍矣功成則國安¶
故曰射者所以觀盛德也¶
<pb:KR1d0057_WYG_157-32b>¶
　鄭氏曰騶虞采蘋采蘩今詩篇名貍首逸下云曽孫¶
　侯氏是也樂官備者謂騶虞曰壹發五豝喻得賢者¶
　多也于嗟乎騶虞嘆仁人也樂㑹時者謂貍首曰小¶
　大莫處御于君所樂循法者謂采蘋曰于以采蘋南¶
　澗之濵循澗以采蘋喻循法度以成君事也樂不失¶
　職者謂采蘩曰被之僮僮夙夜在公¶
　孔氏曰此一節明天子以下射禮樂章之異以騶虞¶
　為節者歌騶虞之詩以貍首為節者歌貍首之詩也¶
<pb:KR1d0057_WYG_157-33a>¶
　射人云騶虞九節貍首七節采蘋采蘩皆五節鄉射¶
　註云五節歌五終四節四拾其一節先以聽也若然¶
　則九節者五節先以聽七節者三節先以聽皆以四¶
　節應乗矢拾發也其節之志謂天子以備官為志諸¶
　侯以時㑹為志大夫以循法度為志士以不失職為¶
　志明其樂節之志故能不失其所為之事也¶
　長樂陳氏曰大射奏貍首閒若一鄉射奏騶虞閒若¶
　一王之五節先以聽諸侯三節先以聽尊者先以聽¶
<pb:KR1d0057_WYG_157-33b>¶
　則多卑者先以聽則寡蓋所以優尊者欲其先知之¶
　審也然則王射以騶虞大夫士之鄉射亦以騶虞者¶
　鄉射之詢衆庻亦欲官備於天子也　又樂書曰樂¶
　師凡射天子以騶虞為節諸侯以貍首為節大夫以¶
　采蘋為節士以采蘩為節射人以射法治射儀王以¶
　三耦射三侯三獲三容樂以騶虞九節諸侯以四耦¶
　射二侯二獲二容樂以貍首七節孤卿大夫以三耦¶
　射一侯一獲一容樂以采蘋五節士以三耦射豻侯¶
<pb:KR1d0057_WYG_157-34a>¶
　一獲一容樂以采蘩五節自天子達於士名位不同¶
　節亦異數蓋所以定志而明分也故明乎其節之志¶
　以不失其事則功成而德行立德行立則無暴亂之¶
　事而國安矣其有不可以觀盛德乎王道成於騶虞¶
　則主奏之可也大夫妻能循法度於采蘋則大夫奏¶
　之可也至於采蘩夫人不失職之詩而士奏之可乎¶
　曰王制天子元士視附庸之君其用諸侯夫人之詩¶
　亦在所可也蓋士則事人爵之尤卑者也卑者不嫌¶
<pb:KR1d0057_WYG_157-34b>¶
　於抗尊故先王制禮多推而進之是以齊冠不嫌於¶
　同諸侯齊車不嫌於同大夫況射節乎不言孤則以¶
　射人見之矣¶
　清江劉氏曰鄭𤣥以射義所引曽孫侯氏為貍首之¶
　詩非也騶虞采蘋采蘩皆在二南則貍首者亦必其¶
　儔矣疑原壤所歌貍首之斑然執女手之卷然即是¶
　其章首但仲尼删詩之時樂正已亡此篇而諸侯朝¶
　覲之禮久絶惡貍首之害己又皆除其籍故使不在¶
<pb:KR1d0057_WYG_157-35a>¶
　二南也或曰貍首鵲巢也篆文貍似鵲首似巢鵲巢¶
　之詩御之將之成之此亦時㑹之道¶
　藍田吕氏曰騶虞樂官備者騶廐官也所以豢餋六¶
　畜也虞山澤之官也所以阜繁鳥獸草木者也騶虞¶
　之官以生物為之職惟恐庻類之不繁殖王者之政¶
　仁及草木皆如騶虞之用心則未有不王者也故曰¶
　仁如騶虞則王道成也王政行則騶虞之官修騶虞¶
　之官修則庻類繁殖蒐田以時矣彼茁者葭則草木¶
<pb:KR1d0057_WYG_157-35b>¶
　遂其生矣一發五豝則鳥獸蕃息矣于嗟乎騶虞者¶
　所以歸功乎二官故天子之射以是為節者言天子¶
　繼天當推天地好生之德以育萬物此所以樂官備¶
　也先儒謂騶虞者義獸白質黑文不食生物其說旣¶
　無據而又曰樂官備者謂一發五豝喻得賢多亦牽¶
　㑹為之說也貍首樂㑹時者貍首之詩亡矣記有原¶
　壤所歌之辭曰貍首之斑然執女手之卷然及此篇¶
　所引詩曰曽孫侯氏四正具舉大夫君子凡以庻士¶
<pb:KR1d0057_WYG_157-36a>¶
　小大莫處御于君所以燕以射則燕則譽疑皆貍首¶
　之詩也貍首田之所獲物之至薄者也君子相㑹不¶
　以微薄廢禮猶白茅死麕可以聘如玉之女匏菜兔¶
　罝可以為君子之獻也執手者所以道舊結歡也自¶
　曽孫侯氏而下言諸侯以燕射㑹其士大夫物薄誠¶
　至君臣相與習禮而結歡奉天子修朝事故諸侯之¶
　射以是為節所以樂㑹時也采蘋樂循法者采蘋之¶
　詩言大夫妻能循法度也所以采蘩采藻盛之湘之¶
<pb:KR1d0057_WYG_157-36b>¶
　奠之皆在家所習敎成之事也大夫妻已嫁能循在¶
　家姆敎之法度乃可以承先祖共祭祀矣卿大夫已¶
　命能循其未仕所學先王之法非法不言非道不行¶
　乃可以與國政矣故卿大夫之射以是為節所以樂¶
　循法也采蘩不失職者采蘩之詩言夫人不失職所¶
　謂采蘩于澗沼之中用之公侯之事被之僮僮夙夜¶
　在公者蓋夫人無外事祭祀乃其職也唯敬以從事¶
　是為不失士之事君何以異此敬恭朝夕事事而已¶
<pb:KR1d0057_WYG_157-37a>¶
　然後盡士之職而不愧故士之射以此為節者所以¶
　樂不失職也天子之德莫大於好生好生繼天者也¶
　諸侯之德莫大於奉朝事奉朝事事君者也卿大夫¶
　之事莫大於法先王法先王守道者也士之德莫大¶
　於敬事敬事死命者也先王制禮作樂以養人起居¶
　動作多為文章以寓於聲色臭味之間無非所以示¶
　人者也薰沐漸漬日遷於善而不自知也射之為義¶
　容體旣比於禮又欲其節比於樂樂不可以無尊卑¶
<pb:KR1d0057_WYG_157-37b>¶
　故天子諸侯卿大夫之詩各異詩不可以無義故各¶
　以其所樂告之此所以明乎其節之志以不失其事¶
　則功成而德行立無暴亂之禍矣夫使君臣上下皆¶
　習是禮聽是詩以進是德成是功則國不安者未之¶
　有也故明於禮樂其盛德之事歟故曰射者所以觀¶
　盛德也¶
　嚴陵方氏曰節者樂歌之節也孔子曰射之以樂也¶
　何以聽何以射循聲而發蓋謂是矣王氏謂天子以¶
<pb:KR1d0057_WYG_157-38a>¶
　騶虞為節者樂仁而殺以時諸侯以貍首為節者樂¶
　御而射以禮雖然射必以樂為節何也蓋射所以習¶
　武雖先王所不敢忘亦所不可黷也習而不已其弊¶
　必至於黷焉亦在乎有以節之而已且武者威也先¶
　王以之飾怒樂者樂也先王以之飾喜習飾怒之具¶
　而以飾喜之具節之則自天子以至於士豈有黷武¶
　之弊哉是則先王之微意也騶虞言葭&KR0363;豝豵以見¶
　逺人之地虞人之野皆由其道而得其宜焉以二官¶
<pb:KR1d0057_WYG_157-38b>¶
　之至賤至逺且能使鳥獸草木蕃殖而稱其職若是¶
　又況其貴且近者乎此所以樂官備也貍首言小大¶
　莫處御于君所則諸侯之於天子也春之朝夏之宗¶
　秋之覲冬之遇以至比年之小聘三年之大聘豈或¶
　違其時者哉此所以樂㑹時也采蘋者所薦有常物¶
　所采有常處所用有常器所奠有常地此所以樂循¶
　法也采蘩言奉祭祀則不失職設官分職天子之事¶
　也故以備官為節制節謹度諸侯之事也故以時㑹¶
<pb:KR1d0057_WYG_157-39a>¶
　天子為節服法服道法言卿大夫之事也故以循法¶
　為節保禄位守祭祀士之事也故以不失職為節前¶
　言官備此言備官前言㑹時此言時㑹者蓋能備官¶
　故形於樂也能樂官能時㑹故形於樂也能樂㑹時¶
　焉内能明乎節之志則外不失其節之事矣志明而¶
　事不失則功成於國而徳行立於身矣德行立則無¶
　暴亂之禍矣功既成於國體以之安焉非德之盛者¶
　疇克如此¶
<pb:KR1d0057_WYG_157-39b>¶
　馬氏曰騶虞為節以至不失職為節所謂其節比於¶
　樂也蓋天子所貴者德敎而已官備則德敎有以行¶
　故以騶虞之九為節以其朝廷既正而官備也諸侯¶
　樂其時㑹之事則功成於一國至於大夫明乎此則¶
　功成於其家士明乎此則功成於其身此所以德行¶
　立而無暴亂之禍矣然騶虞一國之風而為節於天¶
　子采蘩諸侯夫人之詩而為節於士何也孟子曰説¶
　詩者不以文害辭不以辭害意則取詩者不以迹害¶
<pb:KR1d0057_WYG_157-40a>¶
　理矣¶
　山隂陸氏曰虞人翼五豝以待公之發可謂官備矣¶
　吉日曰悉率左右以燕天子貍不疑不睡又有文焉¶
　若是者可以㑹矣原壤歌曰貍首之斑然執女手之¶
　卷然亦以此¶
　¶
　¶
　¶
<pb:KR1d0057_WYG_157-40b>¶
　¶
　¶
　¶
　¶
　¶
　¶
　¶
　禮記集説卷一百五十七¶
