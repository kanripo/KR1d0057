# -*- mode: mandoku-view -*-
#+TITLE: 禮記集說
#+DATE: 2015-09-23 09:38:13
#+PROPERTY: JUAN 69
<pb:KR1d0057_WYG_069-1a>¶
欽定四庫全書¶
　禮記集説卷六十九　　　　宋　衛湜　撰¶
内則第十二¶
　孔氏曰案鄭目録云名曰内則以其記男女居室事¶
　父母舅姑之法此於别録屬子法以閨門之内軌儀¶
　可則故曰内則¶
　山隂陸氏曰我有則而彼則之謂之則若王制則有¶
　以制之所謂降徳于衆兆民以此書曰臯陶邁種徳¶
<pb:KR1d0057_WYG_069-1b>¶
　徳乃降黎民懐之¶
后王命冢宰降徳于衆兆民¶
　鄭氏曰后君也徳猶教也萬億曰兆天子曰兆民諸¶
　侯曰萬民周禮冢宰掌飲食司徒掌十二教今一云¶
　冢宰記者據諸侯也諸侯并六卿為三或兼職焉¶
　孔氏曰此一經論子事父母由后王之教使之然后¶
　謂諸侯王謂天子不先云王者辟天子妃后之嫌故¶
　言后王也降下也記者據諸侯為文命冢宰下教令¶
<pb:KR1d0057_WYG_069-2a>¶
　於羣衆兆民諸侯當云萬民而云兆民者雜以天子¶
　言之依算法億之數有大小二法小數以十為等十¶
　萬為億十億為兆大數以萬為等數萬至萬是萬萬為¶
　億又從億而數至萬億曰兆億億曰秭兆在億秭之¶
　問是大數之法此篇既有飲食又有教令冢宰司徒¶
　兩官當備言之今云冢宰是記者據諸侯并六卿為¶
　三司徒或兼冢宰之事鄭意疑而不定故稱或王肅¶
　曰后王謂天子也¶
<pb:KR1d0057_WYG_069-2b>¶
　新安朱氏曰註䟽言諸侯司徒兼冢宰是也但此上¶
　言后王之命則冢宰實天子之冢宰耳盖周禮大宰¶
　掌建邦之六典而二曰教典則教民雖司徒之分職¶
　而冢宰無所不統故以其重者言之其在諸侯則亦¶
　天子之宰施典於邦國而諸侯承之以教其民自不¶
　害於冢宰為司徒之兼官也¶
　東萊吕氏曰内則一篇首言后王命冢宰降徳于衆¶
　兆民盖三代所以教天下者皆以是自秦漢以來外¶
<pb:KR1d0057_WYG_069-3a>¶
　風俗而論政事不復以人家事為問矣¶
　嚴陵方氏曰冢宰居六卿之長而以道佐王者也唯¶
　道以道之故徳乃得而降焉天子曰兆民非有天下¶
　不足以與此¶
　馬氏曰内則之為言而其詳不如法古之人有曰典¶
　有曰則有曰法有曰式凡此皆謂之法盖可也而君¶
　子有所不謂焉施於邦國謂之典施於都鄙謂之則¶
　施於官府謂之法施於財用謂之式治邦國以道而¶
<pb:KR1d0057_WYG_069-3b>¶
　道有常故謂之典治都鄙以事而事有制故謂之則¶
　治官府有守而守有政故謂之法治財用以節而節¶
　有宜故謂之式然則内則之為則者制於上者也上¶
　制其行以為徳而其下則之是故后王必降其徳而¶
　后王使冢宰以降其徳者所以為兆民所視傚也繼¶
　體之君謂之后其曰后王者指其徳也¶
子事父母雞初嗚咸盥漱櫛縰笄總拂髦冠緌纓端韠¶
紳搢笏左右佩用左佩紛帨刀礪小觿金燧右佩玦捍¶
<pb:KR1d0057_WYG_069-4a>¶
管遰大觿木燧偪屨著綦¶
　鄭氏曰咸皆也縰韜髮者也總束髮也垂後為飾拂¶
　髦振去塵著之髦用髮為之象㓜時鬌其制未聞緌¶
　纓之飾也端𤣥端士服也庻人深衣紳大帶所以自¶
　紳約也搢猶扱也扱笏於紳笏所以記事也左右佩¶
　用自佩也必佩者備尊者使令也紛悦拭物之巾¶
　也今齊人有言紛者刀礪小刀及礪礱也小觿解小¶
　結也觿貌如錐以象骨為之金燧可取火於日捍謂¶
<pb:KR1d0057_WYG_069-4b>¶
　拾也言可以捍絃也管筆彄也遰刀鞞也木燧鑚之¶
　也偪行縢綦屨繋也¶
　孔氏曰自此以下至不敢私祭以上總論在内法則¶
　子事父母婦事舅姑男女出入之禮長㓜相事之法¶
　此論子事父母之法也盥謂洗手漱謂漱口據年稍¶
　長者若孺子則晏起不能雞初鳴也士冠禮云緇纚¶
　長六尺鄭云纚一幅長六尺足以韜髮而結之盧云¶
　所以裹髻承冠以全幅疊而用之著縰既畢以笄揷¶
<pb:KR1d0057_WYG_069-5a>¶
　之此謂安髻之笄以縰韜髮作髻既訖横施此笄於¶
　髻中以固髻非固冠之笄故文在冠上總者裂練繒¶
　為之束髮之本垂餘於髻後故以為飾也緌謂結纓¶
　頷下以固冠結之餘者散而下垂謂之緌也紳笏之¶
　制備於玉藻此經所陳皆依事先後櫛訖加縰縰訖¶
　加笄笄訖加總然後加髦著冠冠畢然後服𤣥端著¶
　韠又加大帶也拾斂也故鄉射大射將射謂之遂射¶
　罷謂之拾拾是收斂之意屨繫謂著屨之時屨上有¶
<pb:KR1d0057_WYG_069-5b>¶
　繋以結於足也案皇氏曰左旁用力不便故佩小物¶
　右廂用力為便故佩大物晴則以金燧取火於日隂¶
　則以木燧鑚火屨繋謂屨頭施繫以為行戒未知然¶
　否或可著屨之時屨上自有繋以結於足¶
　長樂劉氏曰櫛理其髮縰以韜之笄貫其紒總以束¶
　之拂其髦以加於冠謂子生三月則翦其胎髮為鬌¶
　帶之於首男左女右迨其笄冠也則綵斾之加於冠¶
　謂之髦者不忘父母生育之恩也父母䘮則徹之詩¶
<pb:KR1d0057_WYG_069-6a>¶
　云髧彼兩髦實維我儀是也金燧以鑑容也右佩玦¶
　者䕶巨指以開弦也捍者著左臂以遂矢也¶
　長樂陳氏曰帨佩巾也佩巾雖女子之事而男子亦¶
　有之礪謂之硎亦謂之礱書曰用汝作礪是也詩曰¶
　童子佩觿佩觿成人之服衛惠公服成人之服而有¶
　童子之行故詩刺之捍韝臂也以韋為之亦謂之拾¶
　亦謂之遂一物而三名先儒謂晴則取火以金燧隂¶
　則取火以木燧然金燧以取明火特施於致嚴之時¶
<pb:KR1d0057_WYG_069-6b>¶
　而已則凡取火皆木燧耳孰謂木燧有間於隂晴耶¶
　周禮司烜氏夫遂取明火於日鑒取明水於月夫遂¶
　即金燧也鑒鏡屬世謂之方諸盖離者陽中之隂於¶
　物為火坎者隂中之陽於物為水以金燧取火則以¶
　陽召隂以方諸取水則以隂召陽以陽召隂夫道也¶
　故謂之夫夫能遂事故謂之遂夫遂以義言鑒以體¶
　言於取火言夫遂於取水言鑒互相備也詩曰赤芾¶
　在股邪幅在下左氏曰帶裳幅舄内則偪屨著綦鄭¶
<pb:KR1d0057_WYG_069-7a>¶
　康成謂偪束其脛自足至膝故曰在下盖以幅帛邪¶
　纒於足故謂之邪幅所以自偪束也故謂之偪偪即¶
　縢約之也故漢謂之行縢男子事父母有偪詩諸侯¶
　朝天子有邪偪則凡行皆有偪特婦人不用故婦事¶
　舅姑無偪(禮書/)¶
　嚴陵方氏曰雞初鳴咸盥漱者夙興以致其潔也左¶
　右皆事也故言用而與徳佩異矣徳欲純而有常故¶
　珩璜琚瑀同其質事則雜而應變故金石竹木異其¶
<pb:KR1d0057_WYG_069-7b>¶
　材左佩皆陽類也環還而玦決皆所以象徳乃用之¶
　事佩者然反人以環絶人以玦是亦事耳或謂玦即¶
　決也以鉤弦而決之且珍飾焉故從玉詩云決拾既¶
　佽而決與捍連言之理亦然也管以彄筆遰以鞞刀¶
　山隂陸氏曰佩玉徳佩也佩用事佩也佩徳佩無事¶
　佩事佩無徳佩詩曰何以舟之維玉及瑶鞞琫容刀¶
　容刀隨徳佩之飾然則鄭氏謂刀鞞也誤矣詩云童¶
　子佩觿又曰童子佩韘觿所以治結韘以所禦亂治¶
<pb:KR1d0057_WYG_069-8a>¶
　結以圓禦亂以方綦所謂絇是也綦綦之也𤣥端黒¶
　屨青絇故綦又訓青綦屨𤣥端之屨屨之易得也故¶
　亦謂之不借許慎説文所謂一曰不借屨是也鄭氏¶
　釋弁師謂璂讀如薄借綦之綦盖是屨也先儒謂薄¶
　借之語未聞䟽矣¶
婦事舅姑如事父母雞初鳴咸盥漱櫛縰笄總衣紳左¶
佩紛帨刀礪小觿金燧右佩箴管線纊施縏袠大觿木¶
燧衿纓綦屨¶
<pb:KR1d0057_WYG_069-8b>¶
　鄭氏曰笄今簪也衣紳衣而著紳縏小囊也縏袠言¶
　施明為箴管線纊有之衿猶結也婦人有纓示繋屬¶
　也¶
　孔氏曰此論女事父母婦事舅姑所服之衣所佩之¶
　物皆異於男子婦人之笄異於上男子笄縰故鄭於¶
　此註始云笄今簪也與士冠禮爵弁笄皮弁笄同故¶
　鄭註冠禮亦云笄今之簪也䘮服女子吉笄尺二寸¶
　袠刺也以針刺袠而為縏囊故云縏袠餘物皆不言¶
<pb:KR1d0057_WYG_069-9a>¶
　施獨於箴管線纊之下而言施縏袠明為四物而施¶
　矣鄭註昬禮云婦人十五許嫁笄而禮之因著纓明¶
　有繋盖以五采為之其制未聞下男女未冠笄亦云¶
　衿纓者彼未冠笄之纓用之以佩容臭故下註云容¶
　臭香物以纓佩之與此婦人既笄之纓别也¶
　新安朱氏曰婦人不冠則所謂髻笄即為固髻之用¶
　亦名為簪而非如二弁之簪矣¶
　山隂陸氏曰白地繡謂之紛若今云閙裝矣紛繡也¶
<pb:KR1d0057_WYG_069-9b>¶
　純畫也鄭氏謂凡畫皆畫雲氣盖有自來矣周官五¶
　色紛純即書所謂𤣥紛純黒地五采繢凡純黼純為¶
　上畫純次之紛純又次之其最後繢純繢純一名綴¶
　純以此箴管管所以管箴刀礪礪所以礪刀衿纓以¶
　衿結纓綦屨以綦約屨纓或謂之緌亦或謂之帨昬¶
　禮母施衿結帨婦人謂嫁曰歸以有繋屬為正且男¶
　女未冠笄施衿纓前此矣今又施之母以申戒爾雅¶
　曰衿謂之袸以此¶
<pb:KR1d0057_WYG_069-10a>¶
　嚴陵方氏曰針貯以管線貯以纊衿衣小帶也士昬¶
　禮所謂母施衿是矣纓非冠纓之纓詩所謂親結其¶
　縭是矣纓示有屬縭示有别别於此則屬於彼矣綦¶
　屨即著綦於屨與前互文耳¶
　長樂陳氏曰男女事父母婦事舅姑皆有纓以佩容¶
　臭則與女子許嫁之纓不同鄭氏曰婦人有纓示有¶
　繋屬誤矣何則許嫁已纓將嫁無所復施既嫁夫説¶
　之矣無所復用則事舅姑之衿纓非許嫁之纓也鄭¶
<pb:KR1d0057_WYG_069-10b>¶
　氏曰許嫁之纓盖以五采為之然則事父母舅姑之¶
　纓亦五采歟(禮書/)¶
以適父母舅姑之所及所下氣怡聲問衣燠寒疾痛苛¶
癢而敬抑搔之出入則或先或後而敬扶持之進盥少¶
者奉槃長者奉水請沃盥盥卒授巾問所欲而敬進之¶
柔色以温之饘酏酒醴芼羮菽麥蕡稻黍粱&KR1045;唯所欲¶
棗栗飴蜜以甘之堇荁枌榆免薧滫瀡以滑之脂膏以¶
膏之父母舅姑必嘗之而后退¶
<pb:KR1d0057_WYG_069-11a>¶
　鄭氏曰適之也怡悦也苛疥也抑按搔摩也先後之¶
　隨時便也槃承盥水者巾以涚手温藉也承尊者必¶
　和顔色酏粥也芼菜也蕡熬枲實荁堇類也冬用堇¶
　夏用荁榆白曰枌免新生者薧乾也秦人溲曰滫齊¶
　人滑曰&KR1329;必嘗之而后退者敬也¶
　孔氏曰此一節論子事父母婦事舅姑至其處所奉¶
　持沃盥之儀奉進酒醴膳羞之事藉者所以承藉於¶
　物言子事父母當和柔顔色承藉父母若藻藉承玉¶
<pb:KR1d0057_WYG_069-11b>¶
　然故鄭註云温藉也酏是薄粥饘為厚者故左𫝊註¶
　云饘粥也爾雅釋言云饘餬也郭景純謂糜也芼羮¶
　案公食大夫禮三牲皆有芼牛藿羊若豕薇也是芼¶
　乃為菜用菜雜肉為羮也釋草云蕡枲實也棗栗飴¶
　蜜以和甘飲食用堇用荁枌榆及新生乾薧相和滫¶
　&KR1329;之令柔滑案士虞禮記夏用葵冬用荁鄭註荁堇¶
　類也乾則滑夏秋用生葵冬春用乾荁與此不同者¶
　此經堇荁相對士虞禮葵與荁相對所對不同故註¶
<pb:KR1d0057_WYG_069-12a>¶
　有異孫炎云榆白者名枌案庖人云共鱻薧之物鱻¶
　薧相對此經以免對薧薧既是乾故知免為新生也¶
　凝者為脂釋者為膏沃之使之香美此等總謂調和¶
　飲食也¶
　長樂劉氏曰及所下氣怡聲恐驚其寐也問衣燠寒¶
　候其冷煖失節也疾痛苛癢省其體氣弗寜也抑謂¶
　按摩之搔謂抓撓之皆所以撫恤衰病而一出於敬¶
　不敢以為儀也父母出入則或先或後敬扶持之相¶
<pb:KR1d0057_WYG_069-12b>¶
　其所宜以助其力也又從而問其意之所欲食者則¶
　敬慎其心以進之和柔其色以温之芬芳其意以奉¶
　之庶其親喜而不之厭也孝子之事親也必養其志¶
　常使歡欣樂其子之能養則非如是莫之致矣¶
　嚴陵方氏曰所即寢室下氣則不盈怡聲則不厲問¶
　衣之燠将徹之使凊也問衣之寒将加之使温也已¶
　𤼵而傷者疾也宜通而塞者痛也體煩而為苛氣虚¶
　而生癢疾痛則抑按苛癢則搔爬或先以引之或後¶
<pb:KR1d0057_WYG_069-13a>¶
　以隨之左右扶持之如是而養可謂至矣然苟不以¶
　敬何以别於犬馬故每以敬言之奉槃者勞故少者¶
　以之奉水者逸故長者以之沃盥以水沃之而盥也¶
　子夏問孝孔子對之以色難夫色所以通人己之情¶
　也已能柔色斯足以温親之色矣自菽以下其性其¶
　味各不同故唯父母舅姑之所欲順其所欲而進之¶
　也於尊者則惟所欲者以血氣既衰養之不可不順¶
　也於孺子亦惟所欲者以血氣未充養之亦不可不¶
<pb:KR1d0057_WYG_069-13b>¶
　順也盖養老慈幼之道不得不然棗栗飴蜜故曰以¶
　甘之周官所謂調以甘者此也堇荁枌榆四者常用¶
　之物然不常有故有免有薧也數者其性為滑故曰¶
　以滑之周官所謂調以滑者此也脂膏以膏之周官¶
　所謂膏香膏臊之類者此也父母舅姑必嘗之而后¶
　退則以知其得所欲故也所欲者則嘗之也自下氣¶
　怡聲而下則所以養志也自饘酏酒醴而下則所以¶
　養口體也故先後之序如此¶
<pb:KR1d0057_WYG_069-14a>¶
　東萊吕氏曰柔色以温之此孝子和柔顔色以温父¶
　母如今人和易顔色以來而我見之則非特彼和而¶
　我之容亦覺和氣薰然子以柔色來父母安得不豫¶
男女未冠笄者雞初鳴咸盥漱櫛縰拂髦總角衿纓皆¶
佩容臭昧爽而朝問何食飲矣若已食則退若未食則¶
佐長者視具¶
　鄭氏曰總角收髮結之容臭香物也以纓佩之為廹¶
　尊者給小使也昧爽而朝後成人也具饌也¶
<pb:KR1d0057_WYG_069-14b>¶
　孔氏曰此一節論未冠笄者事親之禮臭謂芬芳¶
　庾氏曰以臭物可以修飾形容故謂之容臭以纓佩¶
　之者謂纓上著香物也¶
　嚴陵方氏曰男子二十而冠女子十五而笄若未許¶
　嫁則二十而笄也總角總兩髦以為角也兩相角故¶
　謂之角詩所謂總角丱兮是也後言男角女羈此兼¶
　男女而止曰角者舉男以該之也衿與前所謂衿同¶
　纓與前所謂纓異此言未笄之女固知非許嫁之纓¶
<pb:KR1d0057_WYG_069-15a>¶
　矣此所謂纓特以之屬物而已臭謂香物若蘭茝之¶
　屬不佩用而止佩臭者示未能即事也容謂容受之¶
　容言佩間受是臭物也日出而昧爽則未也故謂之¶
　昧爽猶𫝊所謂黎明歟具謂膳具幼者於視膳之事¶
　未能専之也特可以佐長者而已¶
　山隂陸氏曰上拂髦拂髦未冠笄之事不言綦屨童¶
　子不屨絇容膏物也臭香物也言皆容上衿纓皆有¶
　容臭昧爽而朝如成人也朝辨色始入皆昧爽而朝¶
<pb:KR1d0057_WYG_069-15b>¶
　今言於此盖未冠笄嫌或不能也¶
　新安朱氏曰註言佩容臭為廹尊者盖為恐身有穢¶
　氣觸尊者故佩香物也¶
凡内外雞初鳴咸盥漱衣服斂枕簟灑埽室堂及庭布¶
席各從其事孺子蚤寢晏起唯所欲食無時¶
　鄭氏曰斂枕簟者不欲人見己䙝者簟席之親身也¶
　孺子小子又後未成人者¶
　孔氏曰此一節總論子婦之外卑賤之人爰及僕𨽻¶
<pb:KR1d0057_WYG_069-16a>¶
　之等¶
　嚴陵方氏曰斂則收而藏之必斂枕簟則以晝夜異¶
　用故也灑埽則用水以斂塵而去之室堂及庭則自¶
　内以及外也布席則所以待尊者之行事各從其事¶
　若女服事於内男服事於外之類是矣蚤寢則未與¶
　乎日入之夕起晏則未與乎昧爽之朝唯所欲食無¶
　時則以弱而未勝其制節且養之不可不備也¶
由命士以上父子皆異宫昧爽而朝慈以㫖甘日出而¶
<pb:KR1d0057_WYG_069-16b>¶
退各從其事日入而夕慈以㫖甘¶
　鄭氏曰異宫崇敬也慈愛敬進之日出乃從事食禄¶
　不免農也¶
　孔氏曰此一節論命士以上事親異於命士以下之禮¶
　伊川程氏曰父子異宫為命士以丄愈貴則愈嚴故異¶
　宫猶今有逐位非如異居也¶
　横渠張氏曰古者有東宫西宫有南宫北宫異宫而¶
　同財此禮亦可行古人慮逺目下雖似相䟽其實如¶
<pb:KR1d0057_WYG_069-17a>¶
　此乃能乆相親盖數十百口之家自是飲食衣服難¶
　為得一故大庖則同之小庖則異之不為害又異宫¶
　乃容子得申其私所以避子之私也子不私其父則¶
　不成為子古之人曲盡人情必也同宫有叔父伯父¶
　則為子者何以獨厚於其父為父者又烏得而當之¶
　長樂劉氏曰命士以上有禄矣故父子皆異宫焉昧¶
　爽而朝者以其憂國而不専於養也乃後羣子而朝¶
　夫孝愛其親者弗崇虚敬也必有㫖美甘滑之養以¶
<pb:KR1d0057_WYG_069-17b>¶
　申其慈愛之誠焉故曰慈以㫖甘也日出而退各從¶
　其事者夙興以事其親辨色以趨於職日入以夕其¶
　親遂視晚膳焉不有㫖甘以達其慈則&KR0154;異於無禄¶
　也¶
　嚴陵方氏曰尊卑之際辨則敬同則䙝故父子坐不¶
　同席居必異宫所以致其敬也然則貴者其禮宜詳¶
　賤者其禮宜畧故由命士以上然後父子異宫也周¶
　禮典命子男之士不命則士固有不命者矣朝見曰¶
<pb:KR1d0057_WYG_069-18a>¶
　朝夕見曰夕昧爽而朝則晨省之禮也日入而夕則¶
　昬定之禮也¶
　山隂陸氏曰言慈不言孝養以㫖甘是慈也非孝也¶
　故曰有酒食先生饌曽是以為孝乎¶
　東萊吕氏曰慈以㫖甘雖有八珍之味嗟來而與則¶
　食之何甘䟽食菜羮進之以禮顔色和悦則食之者¶
　自覺甘美此所謂慈以㫖甘¶
父母舅姑將坐奉席請何鄉将衽長者奉席請何趾少¶
<pb:KR1d0057_WYG_069-18b>¶
者執牀與坐御者舉几斂席與簟縣衾篋枕斂簟而襡¶
之¶
　鄭氏曰将衽謂更臥處襡韜也須臥乃敷之也¶
　孔氏曰此一節論父母舅姑將坐將臥奉席之禮及¶
　親起斂枕簟等蚤旦親起侍御之人則奉舉其几以¶
　進尊者使憑之斂此所卧在下之席與上襯身之簟¶
　又縣其所卧之衾以篋貯所卧之枕簟既襯身恐其¶
　穢汚故以襡韜藏之席則否¶
<pb:KR1d0057_WYG_069-19a>¶
　長樂劉氏曰此以下至共帥時總論凡事父母舅姑¶
　之禮鄉遂五家之長箴職其民而教之者此其定範¶
　也文王用之以正其民之性命遂有天下以興王業¶
　用是道也周官法令之書提其大綱耳經而紀之其¶
　在此乎謂侍父母舅姑行遊於所至其將至也則長¶
　者奉席而前請欲何鄉也將憩而卧於它所則長者¶
　奉席而前請衽欲何趾也不敢斥言其首敬之至也¶
　坐卧所以安老而優尊也而席為之主羣子婦不敢¶
<pb:KR1d0057_WYG_069-19b>¶
　専必讓於長者上下之分禮宜然也御者舉几斂席¶
　與簟縣衾篋枕斂簟而襡之者謂坐之将起寢之將¶
　興也几席之徹衾枕之斂則賤者尸之不必子婦也¶
　東萊吕氏曰父母將坐奉席請何鄉坐位自有常處¶
　必問鄉者示不敢専之意¶
　嚴陵方氏曰衽卧席也别言之則坐者為席卧者為¶
　衽合言之則衽亦席¶
　山隂陸氏曰少者執牀與坐侍者舉几則父母舅姑¶
<pb:KR1d0057_WYG_069-20a>¶
　興矣子婦斂襡以是為節説文云牀安身之坐者至¶
　於恭坐則席縣衾斂衾而縣之篋枕斂枕而篋之¶
父母舅姑之衣衾簟席枕几不𫝊杖屨祗敬之勿敢近¶
敦牟巵匜非餕莫敢用與恒食飲非餕莫之敢飲食¶
　鄭氏曰𫝊移也牟讀曰堥巵匜酒漿器敦牟黍稷器¶
　餕乃用之恒常也旦夕之常食餕乃食之¶
　孔氏曰此一節論父母舅姑所服用之物子婦不得¶
　輙用所恒飲食之饌不得輙食衣衾簟席枕几侍御¶
<pb:KR1d0057_WYG_069-20b>¶
　之人停貯常處子婦不得輙𫝊移嚮他處杖屨是尊¶
　者服御之重彌須恭敬故云祗敬之勿敢偪近也敦¶
　則周禮有玉敦今之杯盂也隠義曰堥土釡也今以¶
　木為器象土釡之形巵酒器匜盛水漿之器僖二十¶
　三年左𫝊懐嬴奉匜沃盥是也與及也接上敦牟之¶
　文非但不敢用及父母常食飲食非因餕時莫敢飲¶
　食¶
　嚴陵方氏曰敦牟四者固不敢用至於餕之時亦或¶
<pb:KR1d0057_WYG_069-21a>¶
　用焉與讀如預恒食飲謂日常所食飲也非餕莫敢¶
　飲食者不敢先尊者擅飲食故也¶
　慶源輔氏曰凡此所以養其孝心也孝人心之所固¶
　有後世禮教不明日就銷鑠有不自知者矣若夫動¶
　容周旋中禮者則又成徳者之事也¶
父母在朝夕恒食子婦佐餕既食恒餕父没母存冢子¶
御食羣子婦佐餕如初㫖甘柔滑孺子餕¶
　鄭氏曰子婦佐餕婦皆與夫餕也既食恒餕每食餕¶
<pb:KR1d0057_WYG_069-21b>¶
　而盡之末有原也御食侍食也謂長子侍母食也侍¶
　食者不餕其婦猶皆餕也¶
　孔氏曰此一節論父母之食子婦餕餘之禮子婦者¶
　長子及長子之婦食必須盡以父母食不能盡故子¶
　婦佐助餕食之使盡勿使有餘而再設也羣子婦謂¶
　冢子之衆弟婦也如初者如上父母在子婦佐餕之¶
　禮¶
　山隂陸氏曰昧爽而朝問何食飲矣則所謂朝踐盖¶
<pb:KR1d0057_WYG_069-22a>¶
　在此時然則朝佐餕朝踐之餘也朝踐蚤矣容後或¶
　食既食恒餕言父母既食子婦餕之其謂之恒餕則¶
　著以其美者孺子餕故也言羣子婦佐餕不言冢婦¶
　冢婦不與也盖舅没則姑老冢婦代政矣上言子婦¶
　此言孺子相備也㫖甘柔滑盛矣¶
　慶源輔氏曰食須盡親或餘而子餕之其意逺矣推¶
　而至於堂構播穫皆此物也末有原特一事耳父没¶
　母存食則獨矣恐母心之傷也故冢子御食焉御侍¶
<pb:KR1d0057_WYG_069-22b>¶
　也言御至矣羣子婦佐餕如初然後可以至於無窮¶
　㫖甘柔滑孺子餕者所以慈㓜也養老慈㓜於是為¶
　至¶
　嚴陵方氏曰㫖甘柔滑老㓜之所宜食故父母食之¶
　孺子餕之¶
在父母舅姑之所有命之應唯敬對進退周旋慎齊升¶
降出入揖遊不敢噦噫嚏咳欠伸跛倚睇視不敢唾洟¶
寒不敢襲癢不敢搔不有敬事不敢袒裼不渉不撅䙝¶
<pb:KR1d0057_WYG_069-23a>¶
衣衾不見裏父母唾洟不見冠帶垢和灰請漱衣裳垢¶
和灰請澣衣裳綻裂紉箴請補綴五日則燂湯請浴三¶
日具沐其間面垢燂潘請靧足垢燂湯請洗少事長賤¶
事貴共帥時¶
　鄭氏曰慎齊齊莊也睇傾視也易曰明夷睇于左股¶
　襲謂重衣也不有敬事不敢袒禓父黨無容也撅揭¶
　衣也䙝衣衾不見裏為其可穢父母唾洟不見輙刷¶
　去之也手曰漱足曰澣和漬也綻猶解也潘米瀾也¶
<pb:KR1d0057_WYG_069-23b>¶
　共猶皆也帥循也時是也禮皆如是也¶
　孔氏曰此一節論事父母舅姑在尊者之所畏敬之¶
　法并論漱澣沐浴并明少事長賤事貴如事父母舅¶
　姑不渉不撅者於尊所不因渉水不敢揭衣冠帶既¶
　尊故以手漱之用力淺也衣裳卑以足澣之用力深¶
　也此據士故冠帶得漱晏子是大夫故譏其澣衣濯¶
　冠也曲禮曰不漱裳是裳亦漱此漱澣對文為例耳¶
　嚴陵方氏曰唯者下順上之詞應以唯則無諾也周¶
<pb:KR1d0057_WYG_069-24a>¶
　旋者周回而旋轉也揖遊者揖讓而遊息也不為人¶
　偽之謂慎不以物貳之謂齊胃受疾而為&KR0938;心受疾¶
　而為噫肺受疾而為咳氣行疐而為嚔欠伸見曲禮¶
　解跛&KR0029;見禮器解唾口津也洟鼻液也&KR0938;噫嚏咳則¶
　聲為不恭欠伸跛&KR0029;睇視則貌為不恭唾洟則聲貌¶
　俱為不恭矣故每不敢為也寒不敢襲癢不敢搔則¶
　不敢適己之便故也且子之於親也衣而寒燠則問¶
　之體之苛癢則搔之而於己則寒不敢襲癢不敢搔¶
<pb:KR1d0057_WYG_069-24b>¶
　以至父母之涕唾不見而已則唾洟不敢其所以愛¶
　親之心可謂至矣玉藻曰裘之裼也見美也服之襲¶
　也充美也充美則敬在内見美則敬在外内心也外¶
　事也父子之間敬在心而已故曰不有敬事不敢袒¶
　裼經言父黨無容亦以是也非渉水則不敢掲衣惡¶
　其䙝也曲禮言暑毋褰裳亦謂是矣䙝衣衾者服而¶
　不釋與禮服異為䙝而不敬故謂之䙝不見裏則為¶
　其可&KR0126;故也父母唾洟不見致其潔也漱若曲禮漱¶
<pb:KR1d0057_WYG_069-25a>¶
　裳之漱澣若禮器澣衣之澣靧面以潘貴其滑也¶
　慶源輔氏曰應唯無二志也敬對無隠情也進退敬¶
　齊無不敬也非精神篤志何以及此應以唯敏矣對¶
　以敬忠矣唯誠故敏故忠至於進退周旋慎齊誠之¶
　至也誠身所以悦親而敬親所以敬身也袒裼撅衣¶
　恐親之心不安也唯不得已而後為之耳父母唾洟¶
　不見人情所不欲見也請澣漱請補綴請則容有不¶
　許然必先備灰與箴而後請敬之至也簡者為之則¶
<pb:KR1d0057_WYG_069-25b>¶
　必得請而後備矣沐不言請省文也循是而行之固¶
　無有不至者矣¶
　新安朱氏曰不有敬事不敢袒裼不渉不撅此三句¶
　文義一様古註誤作兩段解言尊長之前有敬事方¶
　敢袒裼敬事如習射之類射而袒裼乃為敬若非敬¶
　事而以勞倦袒裼則是不敬唯渉水而後撅若不渉¶
　而撅則為不敬如云勞毋袒暑毋褰裳若非敬事雖¶
　勞亦不敢袒唯渉水乃可褰裳若非渉水雖盛暑亦¶
<pb:KR1d0057_WYG_069-26a>¶
　不敢褰裳也¶
　横渠張氏曰請靧請浴之類雖古人孝謹第恐亦不¶
　如是之煩時有請焉耳¶
男不言内女不言外非祭非䘮不相授器其相授則女¶
受以篚其無篚則皆坐奠之而后取之外内不共井不¶
共湢浴不通寢席不通乞假男女不通衣裳内言不出¶
外言不入男子入内不嘯不指夜行以燭無燭則止女¶
子出門必擁蔽其面夜行以燭無燭則止道路男子由¶
<pb:KR1d0057_WYG_069-26b>¶
右女子由左¶
　鄭氏曰男不言内女不言外謂事業之次序祭嚴䘮¶
　遽授器不嫌也奠停地也湢浴室也嘯讀為叱叱嫌¶
　有隠使也擁猶障也男子由右地道尊右也¶
　孔氏曰此經論男子女子殊别之宜祭是嚴敬之處¶
　䘮是促遽之所於此之時不嫌男女有滛邪之意故¶
　得相授器也嘯是自嘯叱是叱人經言不嘯與不指¶
　連文指既指物明嘯是叱人若其常事以語言處分¶
<pb:KR1d0057_WYG_069-27a>¶
　是顯使人也如有姦私恐人知聞不以言語但諷叱¶
　而已是幽隠而使故云叱嫌有隠使也¶
　長樂劉氏曰此經皆鄉遂教男女敬别防㣲之道故¶
　男者學業於外志於四方者也不當與知内政復何¶
　言哉女者正潔於内志於四徳者也不當與知外政¶
　亦何言哉言則亂於先王正家之法矣非䘮祭之嚴¶
　且敬也無急事不相授器焉其相授也女則用篚否¶
　則奠之於地外内不共井嫌同汲也不共湢浴嫌相¶
<pb:KR1d0057_WYG_069-27b>¶
　䙝也不通寢席嫌相親也不通乞假嫌往来也不通¶
　衣裳惡淆雜也内言不出惡交於外也外言不入惡¶
　交於内也禮當入内嘯歌則渉乎邪也指目則渉乎¶
　覘也有燭則行夜有不可得而已也無燭則止行則¶
　渉於不明也道路之法其右以行男子其左以行女¶
　子古之道也文王用是以教其民故桃夭之詩歌其¶
　男女以正昬姻以時也漢廣之詩歌其美化行乎江¶
　漢之域無思犯禮者也汝墳之詩歌其婦人能勉君¶
<pb:KR1d0057_WYG_069-28a>¶
　子以正也苟非敬則防㣲之道習以成性風以成俗¶
　其能然乎¶
　嚴陵方氏曰女受以篚則男所受可知言女受而不¶
　及男者受隂事女以受為正故也奠謂定之於地也¶
　以於地故坐奠之坐亦跪也與曲禮言坐而遷之同¶
　義周官九夫為井則同井而飲此言外内不共井者¶
　外雖夫之所同内則婦之所獨故也言外内則男女¶
　在其中矣而於衣裳特言男女者以男女之衣裳異¶
<pb:KR1d0057_WYG_069-28b>¶
　制尤所不可通故也内言不出外言不入與曲禮所¶
　言同擁蔽其面者惡外有所䙝也¶
　慶源輔氏曰内外異事男女異職非祭非䘮不相授¶
　器者祭嚴則不嫌䘮遽有不暇其相授則女授以篚¶
　其無篚則坐奠而後取惟當時所授受必如此故於¶
　䘮祭有不暇也井湢一定故言不共寢席衣衾可移¶
　易故言不通外内泛也男女切也無燭則止自防者¶
　至矣¶
<pb:KR1d0057_WYG_069-29a>¶
　山隂陸氏曰詩曰遵彼㣲行雖閭閻婦女尚知屏避¶
　如此㣲行牆下㣲歩之徑也¶
　新安朱氏曰有問避嫌是否答曰合避處豈可不避¶
　如瓜田不納履李下不整冠豈可不避如男女授受¶
　不親君不與同姓同車與異姓同車不同服皆是合¶
　避處¶
子婦孝者敬者父母舅姑之命勿逆勿怠若飲食之雖¶
不耆必嘗而待加之衣服雖不欲必服而待加之事人¶
<pb:KR1d0057_WYG_069-29b>¶
代之己雖弗欲姑與之而姑使之而后復之¶
　鄭氏曰勿逆勿怠恐恃其孝敬之愛或時違解也嘗¶
　而待待後命而去服而待待後命釋藏也加之事人¶
　代之己弗欲謂難其妨己業也姑與之姑使之姑且¶
　也逺懟怨於勞事¶
　孔氏曰此一節論子婦事父母舅姑受飲食衣服之¶
　事子孝於父母婦敬於舅姑或恐倚恃孝敬之心違¶
　逆其命意有怠惰其身故戒令勿逆勿怠也尊者以¶
<pb:KR1d0057_WYG_069-30a>¶
　飲食與己已雖不愛必且嘗之待尊者後命令己去¶
　之而後去之尊者加己衣服己雖不欲必且服之待¶
　後命而藏去之尊者加己以事業事業欲成尊者又¶
　使人代己此事既嚮成不欲他人代己而難其妨己¶
　之業且與代己者之事而且使代己者為之待代己¶
　者休解而後復本事業於己身也¶
　嚴陵方氏曰唯孝故能於命勿逆唯敬故能於命勿¶
　怠勿逆則以順受之故也勿怠則以勤行之故也若¶
<pb:KR1d0057_WYG_069-30b>¶
　必嘗而待必服而待則順受其命可知若姑與之而¶
　姑使之而后復之則勤行其命可知¶
　新安朱氏曰勿逆勿怠此謂不可變節以傷尊者平¶
　日慈愛之心也¶
　東萊吕氏曰既孝敬矣何必戒其逆怠盖不孝不敬¶
　之人固不足責其逆怠惟孝敬之人事親至於與親¶
　相忘則慢心易生恐或至於逆怠故在所戒¶
　慶源輔氏曰父母舅姑之命或有未便而不能委曲¶
<pb:KR1d0057_WYG_069-31a>¶
　将順之而遽逆之而遂怠焉猶未能盡愛敬之道也¶
　必如後所言然後可既加之事又使人代之己雖不¶
　欲人代己然不可不順父母之命故姑與之而姑使¶
　之而后復之者終以身親之也是之謂勿逆勿怠¶
子婦有勤勞之事雖甚愛之姑縱之而寜數休之子婦¶
未孝未敬勿庸疾怨姑教之若不可教而后怒之不可¶
怒子放婦出而不表禮焉¶
　鄭氏曰寜數休之不可愛此而移苦於彼也庸之言¶
<pb:KR1d0057_WYG_069-31b>¶
　用也怒譴責也表猶明也猶為之隠不明其犯禮之¶
　過也¶
　孔氏曰此論尊者接待卑者之禮子婦有辛苦勤勞¶
　之事父母舅姑素雖甚愛此勤勞之子婦且緩縱之¶
　寜可數數休息此所愛子婦不可移此勤勞於他不¶
　愛之子婦也不可怒謂雖責怒之而不從命者子被¶
　放逐婦被出棄猶為之隠也¶
　嚴陵方氏曰子婦有勤勞之事甚愛之姑縱之而寜¶
<pb:KR1d0057_WYG_069-32a>¶
　數休之則彼共為子婦之職而吾不可以愛故奪之¶
　也子婦未孝未敬勿庸疾怨則為傷恩故也¶
　慶源輔氏曰子曰愛之能勿勞乎勤勞之事若遽止¶
　之是姑息之愛也子婦未孝未敬勿庸疾怨而康而¶
　色皇極之道也載色載笑魯侯之徳也是皆有父母¶
　之心也子婦放逐不得已也不表禮焉是猶有不忍¶
　之心也¶
　東萊吕氏曰明言其惡而出之之謂表父母愛子之¶
<pb:KR1d0057_WYG_069-32b>¶
　心舅姑待婦之禮雖彼有過猶欲遮䕶故放出而不¶
　明言其所以過¶
　金華應氏曰自子婦孝者敬者而下勉子婦之孝於¶
　父母舅姑也自子婦有勤勞之事而下勉父母舅姑¶
　之慈於子婦也兩者交盡其道而孝慈之懽交結而¶
　不可解矣父母舅姑之命或未盡合乎理惟當順焉¶
　而不逆或不克堪其勞惟當勉焉而勿怠味偶不甘¶
　而必嘗衣偶不稱而必服徐而待之則親知其果非¶
<pb:KR1d0057_WYG_069-33a>¶
　所安而不可强也加己以事而又代之以人己勿吝¶
　而不付亦姑與而姑使之待夫人之果不克勝而後¶
　復之亦不敢辭其難也是非故為矯情盖委曲以行¶
　其意雖至親之間亦有不容以直遂者必如是而後¶
　無所拂也¶
父母有過下氣怡色柔聲以諌諌若不入起敬起孝説¶
則復諌不説與其得罪於鄉黨州閭寜孰諌父母怒不¶
説而撻之流血不敢疾怨起敬起孝¶
<pb:KR1d0057_WYG_069-33b>¶
　鄭氏曰子事父母有隠無犯起猶更也子從父之令¶
　不可謂孝周禮曰二十五家為閭四閭為族五族為¶
　黨五黨為州五州為鄉撻擊也¶
　孔氏曰此一節論父母有過子諌諍之禮犯顔而諌¶
　使父母不説其罪輕畏懼不諌使父母得罪於鄉黨¶
　州閭其罪重二者之問寜可孰諌謂純孰殷勤而諌¶
　若物之成孰然¶
　東萊吕氏曰下氣怡色柔聲此六字非特事父母當¶
<pb:KR1d0057_WYG_069-34a>¶
　然凡處己待人能體此六字則見孔子鄉黨氣象起¶
　敬起孝盖我孝敬之心無間斷隨遏隨起故雖父母¶
　不從吾諌至於怒至於撻之流血亦起敬起孝常自¶
　若起非起止之起只是遏&KR0900;不住¶
　嚴陵方氏曰前言怡聲此言怡色前言柔色此言柔¶
　聲則聲色皆欲柔而怡也起敬起孝言孝敬之心有¶
　加而無己也説則復諌坊記所謂㣲諌不倦是矣子¶
　從親之令不可為孝故寜孰諌孰則不暴孔子所謂¶
<pb:KR1d0057_WYG_069-34b>¶
　事父母幾諌者此也上言鄉黨州閭者與曲禮言稱¶
　其孝同意撻之至於流血猶不敢疾怨而况其餘乎¶
　自非孝敬之至何以及此故每言起敬起孝焉¶
　馬氏曰孟子云親之過大而不怨是愈䟽也親之過¶
　小而怨是不可磯也愈䟽不孝也不可磯亦不孝也¶
　荀子曰可以從而不從是不子也未可以從而從是¶
　不衷也不子不孝也不衷亦不孝也夫明乎從不從¶
　之義而以恭行之然後可以諌明乎怨不怨之理而¶
<pb:KR1d0057_WYG_069-35a>¶
　以愛守之然後可以怨故孔子曰事父母幾諌見志¶
　不從又敬不違勞而不怨父母有過下氣怡聲以諌¶
　所謂幾諌也諌若不入起敬起孝所謂見志不從又¶
　敬不違也不敢疾怨所謂勞而不怨也然則小弁何¶
　以怨𫝊云非所怨不怨則怨出於親之也父子天性¶
　也而不若栁蜩淵葦之循其自然之理此其所以若¶
　窮人之反歸而不知所届也¶
　建安真氏曰起者悚然興起之意孰者反復純孰之¶
<pb:KR1d0057_WYG_069-35b>¶
　謂不諌是陷其親於不義得罪於州里等而上之諸¶
　侯而不諌則使其親得罪於國人天子而不諌則使¶
　其親得罪於天下是以寜孰諌也怒而撻之猶不敢¶
　怨况下於此者乎諌不入起敬起孝諌而怒亦起敬¶
　起孝敬孝之外豈容有他念哉豈容一息忘哉是説¶
　也聖人著之論語矣曰事父母幾諌見志不從又敬¶
　不違勞而不怨事親者當合二書而思焉¶
　慶源輔氏曰下氣怡色柔聲所以自牧也起敬起孝¶
<pb:KR1d0057_WYG_069-36a>¶
　所以自䇿也自牧則無戾心自䇿則無倦意諌而父¶
　母不悦非己之罪也不諌而鄉閭責焉則己之罪也¶
　山隂陸氏曰事若小弁雖怨可也¶
父母有婢子若庶子庶孫甚愛之雖父母没没身敬之¶
不衰子有二妾父母愛一人焉子愛一人焉由衣服飲¶
食由執事母敢視父母所愛雖父母没不衰子甚宜其¶
妻父母不説出子不宜其妻父母曰是善事我子行夫¶
婦之禮焉没身不衰¶
<pb:KR1d0057_WYG_069-36b>¶
　鄭氏曰婢子所通賤人之子由自也宜猶善也¶
　孔氏曰此一節論父母有婢子庶子庶孫父母所愛¶
　己亦愛之并明己有妻妾彼父母之所愛己亦當愛¶
　之由衣服飲食由執事為自己所愛妾衣服飲食及¶
　執事也宜其妻者謂與之相善出謂出去案大戴禮¶
　婦有七出不順父母去無子去淫去妬去有惡疾去¶
　口多言去竊盜去不順父母為逆徳也無子為其絶¶
　世淫為亂族妬為亂家有惡疾為其不可共粢盛也¶
<pb:KR1d0057_WYG_069-37a>¶
　口多言為其離親竊盜為其反義婦有三不去有所¶
　受無所歸不去曽經三年䘮不去前貧賤後富貴不¶
　去¶
　嚴陵方氏曰婢子婢之子也與曲禮自稱曰婢子異¶
　矣執事所執之事也事有難易勞逸故也於父母所¶
　愛之人猶若是况父母之身乎父母没猶不衰况父¶
　母之存乎桃夭言宜其室家則夫婦之際欲其相宜¶
　而已故此言宜與不宜凡以愛憎在父母而未嘗在¶
<pb:KR1d0057_WYG_069-37b>¶
　己故也¶
　慶源輔氏曰吾親有存没吾心無遷改吾之姪視吾¶
　之兄弟姪與妻則有間焉故易其辭曰雖父母没不¶
　衰然不以親之存没貳其心則一也¶
　山隂陸氏曰言没身不衰妻也即妾雖父母没衰可¶
　也¶
　金華應氏曰婢子賤㣲而可遺庶孽賤㣲而可忽然¶
　父母有所鍾愛焉非特加愛而又當加敬可也然婢¶
<pb:KR1d0057_WYG_069-38a>¶
　子父母之所使令庶孽父母之所生育是固所當聽¶
　命至於妻妾之切近吾身者而亦不敢不聼焉妾雖¶
　吾所甚愛不敢與父母所愛者敵妻雖吾所甚宜不¶
　敢以父母不悦而留茍父母以為善子之情雖替而¶
　夫婦之禮不可不行也夫婢子父母之所使令庶孽¶
　父母之所生育是猶易以順聴妻妾吾所親暱亦唯¶
　父母是聴知有親而不知有己也父母没而不衰盖¶
　雖没而念之愈深則其敬與愛宜其不衰也¶
<pb:KR1d0057_WYG_069-38b>¶
　¶
　¶
　¶
　¶
　¶
　¶
　¶
　禮記集説卷六十九¶

