# -*- mode: mandoku-view -*-
#+TITLE: 禮記集說
#+DATE: 2015-09-23 09:38:13
#+PROPERTY: JUAN 33
<pb:KR1d0057_WYG_033-1a>¶
欽定四庫全書¶
　禮記集説卷三十三　　　　宋　衛湜　撰¶
命鄉簡不帥教者以告耆老皆朝于庠元日習射上功¶
習鄉上齒大司徒帥國之俊士與執事焉不變命國之¶
右鄉簡不帥教者移之左命國之左鄉簡不帥教者移¶
之右如初禮不變移之郊如初禮不變移之遂如初禮¶
不變屏之逺方終身不齒¶
　鄭氏曰帥循也不循教謂敖狠不孝弟司徒使鄉簡¶
<pb:KR1d0057_WYG_033-1b>¶
　擇以告者鄉屬司徒耆老皆朝于庠將習禮以化之¶
　使之觀焉耆老致仕及鄉中老賢者朝猶㑹也此庠¶
　謂鄉學也鄉謂飲酒也至中年考校而又不變移之¶
　左右使轉徙其序覬其見新人有所化也亦復習禮¶
　於鄉學使之觀焉郊則鄉界之外也稍出逺之後中¶
　年又為之習禮於郊學逺郊之外曰遂遂大夫掌之¶
　又中年不變復移之使居遂又為習禮於遂之學不¶
　變屏之逺方謂九州之外齒猶録也¶
<pb:KR1d0057_WYG_033-2a>¶
　孔氏曰此論絀惡之事司徒命此鄉學簡擇不帥教¶
　者以告司徒乃命鄉内耆老皆聚㑹於鄉學之庠鄭¶
　註耆老謂致仕及鄉中老賢致仕則書傳略説云大¶
　夫為父師士為少師是也老賢則年老有徳行而不¶
　仕者朝有朝王之嫌故鄭云㑹也耆老既㑹於鄉學¶
　内為此不帥教之人習其射禮中者在上故云上功¶
　又於鄉學習鄉飲酒之禮令老者居上故云上齒習¶
　射當在州學習鄉當在黨學今並於鄉學者州屬於¶
<pb:KR1d0057_WYG_033-2b>¶
　郷雖在州序亦得謂之鄉或可鄉居此州更不立州¶
　學若州之有事則就鄉學故鄉學得為射也又鄉飲¶
　酒觧以鄉為黨正飲酒謂之鄉者黨郷之屬故云鄉¶
　也或鄉之所居之黨不别立黨學黨之正齒位就鄉¶
　學為之亦謂之飲酒故鄭註庠謂鄉學也習射習鄉¶
　欲使不帥教之人觀其上功自勵為功觀其上齒則¶
　知尊敬長老大司徒帥領國之英俊之士與在鄉射¶
　飲酒執行事焉使俊士與之以為榮惡者慕之而自¶
<pb:KR1d0057_WYG_033-3a>¶
　勵此言國之俊士則非唯鄉内之人也此謂初入學¶
　一年之終簡不帥教敖狠之人為之習射習郷鄭註¶
　云中年考校而又不變中猶間也謂間一年而考校¶
　之時不變者右鄉者移左左鄉者移右亦復習鄉射¶
　之禮故經云如初不變移之郊者謂五年之時更簡¶
　不帥教者故註云中年又為之習禮間四年之下一¶
　年也此郊謂近郊也以逺郊之内六鄉居之其習禮¶
　亦鄉大夫臨之不變移之遂者謂七年之時故註云¶
<pb:KR1d0057_WYG_033-3b>¶
　又中年移之遂間六年之下一年也案司馬法云百¶
　里郊二百里野遂人云掌邦之野故知逺郊之外為¶
　遂不應郷大夫臨之故亦遂大夫掌之遂大夫亦帥¶
　國之俊選於遂學而行禮又不變屏之逺方者謂九¶
　年之時鄭註不云間年者案學記一年至九年知類¶
　通逹以九年限極不云間年也九州之外於周則夷¶
　鎮蕃也今但居夷狄之内地故下註云不屏於南北¶
　為其大逺明郷人則屏於南北也齒猶録者文王世¶
<pb:KR1d0057_WYG_033-4a>¶
　子云古者謂年齡齒亦齡也以年相次是録其長㓜¶
　故云猶録也¶
　長樂陳氏曰道徳一風俗同則郷之所好者無非善¶
　其所惡者無非不善然後可以因其聰明使之簡不¶
　帥升秀士也古者凡以敬而見者皆謂之朝則春秋¶
　之朝廟祭義之朝牲此朝於庠是也習射上功則示¶
　之以行能習郷上齒則道之以孝悌國之俊士以與¶
　執事則激之以賢才俟之如此而猶不變然後右郷¶
<pb:KR1d0057_WYG_033-4b>¶
　移之左左郷移之右以愧厲之不變然後移之郊移¶
　之遂以至屏之逺方終身不齒先王之於不帥教者¶
　至四變然後棄之豈其所得已哉　又禮書曰郷簡¶
　不帥教者至於四不變然後屏之小樂正簡國子之¶
　不帥教止於二不變則屏之者先王以匹庶之家為¶
　易治膏粱之性為難化以其易治故郷遂之所考常¶
　在三年大比之時以其難化故國子之出學常在九¶
　年大成之後三年而考故必在於四不變然後屏之¶
<pb:KR1d0057_WYG_033-5a>¶
　九年而簡則雖二不變屏之可也古之學政其輕者¶
　有觵撻其重者不過屏斥而已若夫萬民之不服教¶
　其附於刑者歸于士¶
　延平周氏曰司空所以富之也司徒所以教之也既¶
　教矣故命六郷簡其不帥者以告於上於庠言朝尊¶
　道也於廟言朝尊祖也先王無意於成人之惡常慮¶
　其欲改之無地故雖郷有告其不率者必行射飲之¶
　禮以為之勸導有不變然後移之左移之右移之郊¶
<pb:KR1d0057_WYG_033-5b>¶
　移之遂真不能變然後屏之逺方待不肖其恕若此¶
　　又曰夫郷即郊也而郷之外即遂也言郷言遂而¶
　間之以郊何也夫在於境上而為郷遂之郊是以謂¶
　之郊也何以言之出車之詩先言于彼牧矣次言于¶
　彼郊矣者自其出而言之也尚書先於癸亥之陳言¶
　商郊次於甲子之誓言商郊牧野者自其入而言之¶
　也此所以知郊在郷遂之間也¶
　嚴陵方氏曰如上所云則教之之道亦已至矣而猶¶
<pb:KR1d0057_WYG_033-6a>¶
　有不帥者焉則不可不聞於上也郷則六郷之老也¶
　周官言二郷則公一人者是矣故繼言耆老皆朝于¶
　庠庠郷學也郷飲酒言拜迎賔於庠門之外是矣然¶
　學記又言黨有庠者葢别而言之雖有黨庠術序之¶
　異名自其養人於此言之則皆可謂之庠也士有曰¶
　秀士曰選士曰造士曰進士而此則止帥俊士者以¶
　升之學曰俊士方其朝于庠故據在學者帥之也此¶
　言大司徒則知上所言司徒者兼小司徒也葢欲俊¶
<pb:KR1d0057_WYG_033-6b>¶
　士執事以激羣衆非大司徒躬率之有所不可故本¶
　篇有司空大司空有司馬大司馬有司㓂大司㓂有¶
　樂正大樂正者其義亦若是而已不變者以既别之¶
　以行能道之以孝悌激之以賢才而猶不帥教也不¶
　變則移其居者亦使變其行也左郷右郷特彼此之¶
　别而已至移之郊又有内外之别焉遂又有逺近之¶
　别焉先王之待人至於此然猶不變則是長惡而不¶
　悛知過而不改者於是屏之逺方終身不齒焉所謂¶
<pb:KR1d0057_WYG_033-7a>¶
　逺方則九州之外地之尤逺者又非特若逺之有别¶
　於近而已或曰移或曰屏何也移則遷之使知改屏¶
　則棄之而不復齒見祭義三命不齒觧¶
　石林葉氏曰古者輕進人以善重絶人以惡一郷以¶
　為不帥教則無徃而不為惡也然而耆老朝于庠習¶
　郷射以教之以欲其改悔以從善猶不知帥而後移¶
　之左右移之郷遂終至於不帥教則屏之逺方所以¶
　重絶其為惡也雖然射以觀徳不曰徳而曰功郷飲¶
<pb:KR1d0057_WYG_033-7b>¶
　酒以行禮不曰禮而曰齒何也葢中多者以為勝以¶
　勝不勝則是有功者為上飲酒以正齒位長者坐而¶
　㓜者立以聽役則是有齒者為上上其有功則人知¶
　心平體正之為徳上其有齒則人知長㓜卑尊之為¶
　禮此賢者所以勸於為善而不肖懲於為惡¶
命郷論秀士升之司徒曰選士司徒論選士之秀者而¶
升之學曰俊士升於司徒者不征於鄉升於學者不征¶
於司徒曰造士¶
<pb:KR1d0057_WYG_033-8a>¶
　鄭氏曰秀士鄉大夫所考有徳行道藝者升之司徒¶
　移名於司徒也升之學曰俊士謂可使習禮者學大¶
　學也不征不給其繇役造成也能習禮則為成士¶
　孔氏曰此論崇徳之事大司徒之官命鄉大夫論量¶
　考校此鄉學之人有孝友多才藝秀異之士升於司¶
　徒先名唯在鄉今移名於司徒其身猶在鄉學未即¶
　貢舉入官也司徒論選士之秀者而升之學則身升¶
　於大學非唯升名而已案内則云二十而冠始學禮¶
<pb:KR1d0057_WYG_033-8b>¶
　此升於大學曰俊士年已二十故鄭註謂可使習禮¶
　者又案尚書周傳云王子公卿大夫元士之適子十¶
　五入小學二十入大學又書傳略説云餘子十三入¶
　小學十八入大學其鄉人當與餘子同故鄭知二十¶
　習禮之時在大學也征謂力役謂供學及司徒細碎¶
　之繇役選士雖升名司徒猶給鄉之繇役俊士雖身¶
　升在學猶給司徒繇役若其學業既成已能習禮皆¶
　免其繇役者是為造成之士也¶
<pb:KR1d0057_WYG_033-9a>¶
　長樂陳氏曰夫秀於一鄉謂之秀士中於所選謂之¶
　選士其徳俊謂之俊士其徳成謂之造士進士則以¶
　其將進而用之也選士升於司徒而不征於鄉俊士¶
　升於學而不征於司徒葢司徒大軍旅大田役治其¶
　衆庶之政令鄉師辨其可任者國中賢者能者皆舍¶
　則征於司徒者惟大軍旅大田役而已升於司徒者¶
　鄉師之所舍也升於學者又司徒之所舍也周官考¶
　校之法書於族師然後校於黨正校於黨正然後考¶
<pb:KR1d0057_WYG_033-9b>¶
　於州長考於州長然後考於鄉大夫鄉大夫與鄉老¶
　羣吏獻之於王然後内史詔王以制爵而不言鄉升¶
　士於司徒司徒升士於大學葢司徒言以鄉三物教¶
　萬民而賔興之則其教而賔興之以鄉三物而已是¶
　大學亦司徒之所教也司徒言以徳制爵則民慎徳¶
　以庸制禄則民興功是爵禄亦司徒之所制也由是¶
　觀之鄉升之司徒司徒升之大學葢亦周制然矣¶
　延平周氏曰天之所以為聰明者以民而君之所以¶
<pb:KR1d0057_WYG_033-10a>¶
　為聰明者亦以民故簡不肖者必命於鄉而論其賢¶
　者亦命於鄉也秀士者謂其秀出於一鄉者也選士¶
　者謂其足以中有司之選者也俊士者謂其有知於¶
　聖人也造士者謂其有所作成也鄉論其秀士而升¶
　於司徒則不征於鄉而已於司徒則有征也司徒論¶
　選士而升於學則雖司徒亦不征也所謂不征者特¶
　有激於不肖而已葢古之有道之士安於義命之理¶
　以為有命則雖匹夫召之役亦且徃也以為有義則¶
<pb:KR1d0057_WYG_033-10b>¶
　雖天子亦莫得而臣之是征之與否固無加損也哉¶
　然毁譽無常而好惡不一者天下之情同也今以簡¶
　不肖論賢者皆命之於鄉可乎先王躬正信以倡天¶
　下則毁譽當一道徳以善風俗則好惡同毁譽當好¶
　惡同然後命之於鄉不亦可乎¶
　嚴陵方氏曰秀言秀而有所出造言造而有所成選¶
　言羙而可擇俊言敏而可用升之司徒曰選士以其¶
　猶在所擇故也升之學者曰俊士以其皆在所用故¶
<pb:KR1d0057_WYG_033-11a>¶
　也秀而為選士則出於一鄉之士秀而為俊士則出¶
　於六鄉之士有選士之造者有俊士之造者選士之¶
　造不征於鄉俊士之造不征於司徒此其别也征謂¶
　行役以從不征所以優賢¶
　李氏曰司徒興能則以三物物者烝民之所自有者¶
　也論而升之則以其秀秀者士之所自存者也選言¶
　其選於衆也先王之時養之雖不異而其才有大小¶
　故雖文王之時小大皆成才而其詩則始曰翹翹錯¶
<pb:KR1d0057_WYG_033-11b>¶
　薪言刈其楚又曰言刈其蔞葢大者如薪小者如楚¶
　又小者如蔞雖皆可刈而其可選之才莫不有先後¶
　故曰選士俊士如楊子言知哲聖人也洪範曰俊民¶
　用彰君奭曰明我俊民詩曰烝我髦士是也民言其¶
　在下士言其將以官之也進士言其無斁也徳之未¶
　成則貴乎有造徳之既成則貴乎進而無斁也¶
　廬陵胡氏曰升之學為其有徳行道藝不但可使學¶
　禮而已¶
<pb:KR1d0057_WYG_033-12a>¶
　山隂陸氏曰造士造而成之正在是矣¶
樂正崇四術立四教順先王詩書禮樂以造士春秋教¶
以禮樂冬夏教以詩書王大子王子羣后之大子卿大¶
夫元士之適子國之俊選皆造焉凡入學以齒¶
　鄭氏曰樂正樂官之長掌國子之教虞書曰䕫命汝¶
　典樂教胄子崇髙也髙尚其術以作教也㓜者教之¶
　於小學長者教之於大學尚書傳曰年十五始入小¶
　學十八入大學順此詩書禮樂四術教以成是士故¶
<pb:KR1d0057_WYG_033-12b>¶
　云以造士春夏陽也詩樂者聲聲亦陽也秋冬陰也¶
　書禮者事事亦陰也互言之者皆以其術相成也王¶
　子王之庶子羣后公及諸侯以至俊選皆以四術成¶
　之入學皆以長㓜受學不用尊卑也¶
　孔氏曰此明習業之事樂正之官當光揚尊崇此四¶
　術以為教謂敷暢義理賛明㫖趨使學者知之順者¶
　依順此古昔先王之道以詩書禮樂教之造成此士¶
　術者是道路之名詩書禮樂是先王之道路也春秋¶
<pb:KR1d0057_WYG_033-13a>¶
　教以禮樂則秋教禮春教樂冬夏教以詩書則冬教¶
　書夏教詩鄭註詩得為聲者詩是樂章詩之文義以¶
　樂聲播之故為聲若以聲對舞則聲為安静舞為鼓¶
　動舞為陽聲為隂故大胥云春釋菜合舞秋頒學合¶
　聲是也就舞之中奮動甚者屬陽奮動静者屬隂故¶
　文王世子云春夏學干戈秋冬學羽籥是也書者言¶
　事之經禮者行事之法事為安静故云陰文王世子¶
　云秋學禮冬讀書與此同也鄭註互言之者謂不互¶
<pb:KR1d0057_WYG_033-13b>¶
　言當云春夏教樂詩秋冬教禮書則是春夏但教樂¶
　詩不教禮書秋冬但教禮書不教樂詩今交互言之¶
　言其四術不可暫闕春教樂兼有禮秋教禮兼有樂¶
　夏教詩兼有書冬教書兼有詩故云皆以其術相成¶
　但遂其隂陽以為偏主耳文王世子云將君我而與¶
　我齒譲何也長㓜受學雖王大子亦然也¶
　長樂陳氏曰詩書禮樂以之為術則謂之四術以之¶
　教人則謂之四教崇之則其道尊立之則其教行春¶
<pb:KR1d0057_WYG_033-14a>¶
　教以樂秋教以禮則文王世子春誦秋學禮是也夏¶
　教以詩冬教以書則文王世子夏絃冬讀書是也陽¶
　動而主聲隂静而主事春夏陽也詩樂則聲也秋冬¶
　陰也書禮則事也一隂一陽之謂道造士之法在順¶
　之而已周官大胥春合舞秋合聲與此不同者春貌¶
　之時而舞則貌也秋言之時而聲則言也先王於隂¶
　陽之理或取以動静或取以五事各有所當也造士¶
　必以樂正者樂之入人也深先王之成人未嘗不終¶
<pb:KR1d0057_WYG_033-14b>¶
　始於此舜命夔典樂教胄子周立大司樂掌成均之¶
　法皆此意歟　又曰防陽徳者必以隂則春教禮夏¶
　教書以夫春夏陽而書禮皆隂事也防隂徳者必以¶
　陽則秋教樂冬教詩以夫秋冬陰而詩樂皆陽事也¶
　宗伯曰以天産作隂徳以中禮防之以地産作陽徳¶
　以和樂防之意與此同然春誦於東序主乎詩夏弦¶
　於成均主乎樂秋之瞽宗者禮也冬之上庠者書也¶
　則鄭氏謂因時順氣於功易成理或然也葢防之者¶
<pb:KR1d0057_WYG_033-15a>¶
　成人之事順之者小子之事孰謂未升大學則弦誦¶
　乎　又樂書曰樂工之所取正者小樂正也小樂正¶
　之所取正者大樂正也昔舜命夔為樂正則樂正之¶
　職二帝之世已然三王特因而循之而已葢詩者中¶
　聲之所止也説志者莫辨焉書者政事之紀也説事¶
　者莫辨焉禮之敬文也説體者莫辨焉樂之中和也¶
　説樂者莫辨焉崇之為四術使士有所尊立之為四¶
　教使士有所從順先王詩書禮樂以造士崇四術以¶
<pb:KR1d0057_WYG_033-15b>¶
　造之也春秋教以禮樂冬夏教以詩書立四教以教¶
　之也樂正之職有在於是豈非人君有樂育人材之¶
　意而樂正有以輔成之歟周官大司樂掌成均之法¶
　以教國子葢本諸此詩書禮樂謂之四術亦謂之四¶
　教猶君臣父子夫婦長㓜朋友謂之五典亦謂之五¶
　教也然不言易與春秋者為其非造士之具不可驟¶
　而語之故也孔子之於易必待五十而後學游夏之¶
　於春秋雖一辭莫賛其意葢可見矣荀卿欲隆禮樂¶
<pb:KR1d0057_WYG_033-16a>¶
　殺詩書是不知崇四術之意也¶
　嚴陵方氏曰詩書禮樂所載者道也體之在己則術¶
　於此而已故曰四術用之以化人則效於此而已故¶
　曰四教禮者體也故於秋教之葢秋主揫斂所以成¶
　體故也樂者樂也故於春教之葢春主發散所以為¶
　樂故也詩者言也故於夏教之葢言為事之文夏與¶
　物交而成文故也書者事也故於冬教之葢事為言¶
　之實冬與物辨而反實故也則順之之道又有見於¶
<pb:KR1d0057_WYG_033-16b>¶
　此凡言春秋必以春為前者先後之序也然誦亦詩¶
　也弦亦樂也而文王世子乃言春誦夏弦何也葢弦¶
　誦者詩樂之用詩樂者弦誦之體方言其體故以樂¶
　為先方言其用故以誦為先其實四者以其陽類故¶
　教之詔之皆於春夏而已春之教樂未始無詩要之¶
　以樂為主耳夏之教詩非無樂也要之以詩為主耳¶
　弦之與誦其義亦猶是也故文王世子弦誦則一詔¶
　之以大師書禮則或詔之以典書者或詔之以執禮¶
<pb:KR1d0057_WYG_033-17a>¶
　者也於春夏通而教之秋冬别而教之者順陽交陰¶
　辨之義故也此則一教之以樂正者以夏殷之制略¶
　未若周之制詳故也大子適子也大則以大言之也¶
　適子大而庶子小故謂之大子諸侯有君道故謂之¶
　后然非一人也故以羣加之天子之子亦謂之大子¶
　則以特大於天下之子諸侯之世子亦謂之大子則¶
　以特大於一國之子而已名之以大雖同所以名之¶
　以大則異也至於卿大夫之與元士則全乎臣矣其¶
<pb:KR1d0057_WYG_033-17b>¶
　子不足以大言之故曰適子而已自王大子以至於¶
　國之俊選皆造焉者皆從其詩書禮樂之教故也天¶
　子之子則適庶皆與諸侯而下則庶子不與者隆殺¶
　之别也選士方升於司徒亦得與在學之教者教無¶
　内外之别故也則與帥之而執事以激羣衆之時異¶
　矣故彼特曰俊士而已學所以明人倫人倫之大莫¶
　先乎孝弟故入學者必以齒曰凡則無貴賤皆以齒¶
　矣然以大子而與俊選相為齒所謂行一物而三善¶
<pb:KR1d0057_WYG_033-18a>¶
　皆得是也¶
　山隂陸氏曰四術詩書禮樂四教春秋教以禮樂冬¶
　夏教以詩書順先王詩書禮樂以造士樂正之事也¶
　凡造士興於詩書次之禮次之樂又次之是之謂順¶
　荘子曰倒道而言迕道而説者人之所治也安能治¶
　人春秋教以禮樂冬夏教以詩書言教不言學非成¶
　徳也有教而已據凡學世子及學士必時凡學必時¶
　矣故曰春秋教以禮樂冬夏教以詩書¶
<pb:KR1d0057_WYG_033-18b>¶
　延平周氏曰四術仁義禮智也四教詩書禮樂也崇¶
　四術所以尊徳性立四教所以道問學尊徳性天也¶
　道問學人也天與人先王之教未嘗偏廢也舜命夔¶
　典樂而教冑子周立大司樂而掌成均之法此言樂¶
　正崇四術立四教者葢以樂為學教之始終而能入¶
　人之深也天子言其適王子言其庶四時之教其大¶
　子與俊選者同則道徳所一也¶
　廬陵胡氏曰鄭葢以文王世子云春誦夏弦故必謂¶
<pb:KR1d0057_WYG_033-19a>¶
　詩樂屬陽又以文王世子云秋學禮冬讀書故必謂¶
　書禮屬隂此説近鑿夫四教不可一日而闕郤縠説¶
　禮樂而敦詩書豈分四時孔子言學詩學禮何必夏¶
　教詩秋教禮孟子曰誦其詩讀其書何必詩於夏書¶
　於冬哉若云秋必禮春必樂則大胥云秋頒樂合聲¶
　文王世子云秋冬學羽籥秋亦可教樂矣不必春也¶
　若云冬必書夏必詩則文王世子云凡學春官釋奠¶
　于其先師鄭云官謂詩書禮樂之官則春亦可教詩¶
<pb:KR1d0057_WYG_033-19b>¶
　書禮矣不必夏秋冬也鄭註云互言之其義未明故¶
　詳别其㫖¶
　講義曰四術四教皆不過詩書禮樂而已以此而為¶
　術業故謂之術以此而成教養故謂之教亦異名同¶
　實而已¶
　金華邵氏曰入學當有漸磨之益而勢之尊隔則難¶
　行王大子王子羣后之大子卿大夫元士之適子皆¶
　勢之尊者使其以驕貴自恃而居乎貧賤而齒尊者¶
<pb:KR1d0057_WYG_033-20a>¶
　之上則有善何以相勸有過何以相糾惟略勢位而¶
　一皆以齒則漸磨之術可施如此而不入於善而不¶
　帥教也故於將出學之時簡之至屈萬乗之尊動三¶
　公九卿大夫元士之衆甚而天子食不用樂古之人¶
　君其不忍輕棄人才如此¶
　盱江李氏曰樂正以詩書禮樂造士王大子王子羣¶
　后之大子卿大夫元士之適子皆造焉説者必曰為¶
　化民也為選賢也而不曰愛諸臣之子保諸臣之家¶
<pb:KR1d0057_WYG_033-20b>¶
　也人不教不善不善則罪罪則烖其親墜其祀是身¶
　及家以不教壊也故明主推恩羣臣必先教學與其¶
　寵於今孰若無辱於後不務教而務官之以市井言¶
　未學而仕其幸大矣知者慮之則為禍亦大彼不善¶
　之質而假之位鮮不及矣¶
將出學小胥大胥小樂正簡不帥教者以告于大樂正¶
大樂正以告于王王命三公九卿大夫元士皆入學不¶
變王親視學不變王三日不舉屏之逺方西方曰棘東¶
<pb:KR1d0057_WYG_033-21a>¶
方曰寄終身不齒¶
　鄭氏曰出學謂九年大成學止也所簡者謂王大子¶
　王子羣后之大子卿大夫元士之適子大胥小胥皆¶
　樂官屬也大樂正告於王王命皆入學亦謂使習禮¶
　以化之不變王又親為之臨視重棄賢者子孫也此¶
　習禮皆于大學不舉去食樂重棄人也棘當為僰僰¶
　之言偪使之偪寄於夷戎不屏於南北為其大逺¶
　孔氏曰此論王子等屏退之事案周禮大胥中士四¶
<pb:KR1d0057_WYG_033-21b>¶
　人小胥下士八人皆屬大司樂故註云樂官屬也殷¶
　人習禮在於大學即明堂位云瞽宗殷樂文王世子¶
　云禮在瞽宗殷之大學也若周則大學曰東膠瞽宗¶
　不得為周之大學也故鄭註儀禮鄉射云周立四代¶
　之學於國而又以有虞氏之庠為鄉學則周之尋常¶
　習禮於殷學之中至九年為王子不變其習禮當於¶
　東膠大學然則餘子十八入大學嫡子二十入大學¶
　者皆是殷法也若周法立當代大學在公宫左大學¶
<pb:KR1d0057_WYG_033-22a>¶
　即東膠也又立小學於西郊小學即有虞氏之庠其¶
　習書於虞氏之學習禮樂於殷之學習舞於夏后氏¶
　之學故文王世子云春夏學干戈秋冬學羽籥皆於¶
　東序春誦夏弦大師詔之瞽宗又云禮在瞽宗然詩¶
　與禮樂雖各在其學習之至二十入大學之時仍於¶
　大學之中兼習四術故此註云習禮皆於大學是周¶
　之大學亦習禮也禮既在瞽宗又在大學則其餘亦¶
　可知也鄭註南北為其大逺者案漢書地理志南北¶
<pb:KR1d0057_WYG_033-22b>¶
　萬三千里東西九千里又帝王世紀南北萬三千三¶
　百六十八里東西九千三百二里漢地既然則周亦¶
　應爾皆南北長東西短故云大逺也¶
　長樂劉氏曰聖人之有天下也以學教為朝廷之大¶
　政使大子齒於俊選使樂正磨其性情必順先王詩¶
　書禮樂以性其情然後已也不變者九年則雖王子¶
　亦屏逺方其公於教化而不私其子則凡在學者孰¶
　敢不性其情以蹈於中和之域哉此三代之王所以¶
<pb:KR1d0057_WYG_033-23a>¶
　後世無及也¶
　延平周氏曰王命三公至於元士皆入學以勸導誘¶
　掖之如是而又不變則親視學而又不變是真不能¶
　變者也故屏之棘急也示其雖屏之欲棘於悔過寄¶
　者示其雖屏之特寓於此耳屏而必謂之棘與寄者¶
　恩也卒不免於不齒者義也¶
　長樂陳氏曰周官大胥掌學士之版以待致諸子春¶
　入學釋菜合舞秋頒學合聲小胥掌學士之徴令而¶
<pb:KR1d0057_WYG_033-23b>¶
　比之觵其不敬者巡舞列而撻其慢怠者大胥待致¶
　以教之小胥觵撻以賛之則簡不帥教者小胥大胥¶
　預有力焉樂師掌國學之政以教國子凡樂官掌其¶
　政令聽其治訟則簡不帥教者小學正亦預有力焉¶
　大司樂掌成均之法以治建國之學政凡王之事皆¶
　在所令焉則簡不帥教以告于大樂正者小胥大胥¶
　小學正也以之告于王者大樂正也郷簡不帥教者¶
　耆老皆朝于庠大學正告不帥教者王命三公九卿¶
<pb:KR1d0057_WYG_033-24a>¶
　大夫元士皆入學而王又親視學重棄之也重棄之¶
　與周官郷士遂士王命三公㑹其期同意王三日不¶
　舉與文王世子不舉為之變同意棘則欲其悔過之¶
　速寄則示其有可復之理可悔而不知悔可復而不¶
　能復然後終身不齒矣屏之止於東西而不及南北¶
　者南於中國為尤逺北於四方為尤寒自非惡之欲¶
　其死則不投之於此詩曰豺虎不食投畀有北則國¶
　子之屏宜不至此矣葢教之仁也簡不帥義也王親¶
<pb:KR1d0057_WYG_033-24b>¶
　視學與三日不舉仁也終身不齒義也先王之於國¶
　子仁之而已其處之以義不得已也¶
　嚴陵方氏曰視學之禮則文王世子所言者是也不¶
　變王三日不舉者以視學之禮化之而又不變則終¶
　不變矣故三日不舉將以棄之也舉與食日舉以樂¶
　之舉同義將棄之而不舉則自貶損以責其教之不¶
　至故也棘寄皆以待貴者之禮有别於賤者故然耳¶
　山陰陸氏曰寄言今雖寄後將復焉棘言今雖棘後¶
<pb:KR1d0057_WYG_033-25a>¶
　將宥焉雖曰終身不齒其幸望猶如此聖人之仁也¶
　李氏曰王親視學此有以見勞於索之也勞於索之¶
　則休於使矣¶
　講義曰三日不舉閔其教養之乆而猶不變所以深¶
　惜其齒於學而無所成也古者大䘮則不舉大札則¶
　不舉邦有大災則不舉又司㓂行戮則君為之不舉¶
　王閔士之無成而至於三日不舉樂則所以教養以¶
　待天下之士為何如¶
<pb:KR1d0057_WYG_033-25b>¶
大樂正論造士之秀者以告於王而升諸司馬曰進士¶
司馬辨論官材論進士之賢者以告于王而定其論論¶
定然後官之任官然後爵之位定然後禄之¶
　鄭氏曰升諸司馬移名於司馬司馬夏官卿掌邦政¶
　者進士可進受爵禄也司馬辨其論官其材觀其所¶
　長也定其論各署其所長也官之使之試守也爵之¶
　命之也¶
　孔氏曰大樂正之官論造士之最秀異者以告於王¶
<pb:KR1d0057_WYG_033-26a>¶
　而升名於司馬論之曰進士此文承王子公卿大夫¶
　之子下似專據王子等其實鄉人入學為造士者亦¶
　同於此其鄉人不在學者及邦國所貢之士貢於王¶
　亦升諸司馬葢司馬之職以徳詔爵以功詔禄即知¶
　凡入仕者皆司馬主之下文更不見鄉人及邦國所¶
　貢之士故知此中兼之也但鄉人既卑節級升之故¶
　為選士俊士至於造士若王子與公卿之子本位既¶
　尊不須積漸學業既成即為造士於是大樂正緫論¶
<pb:KR1d0057_WYG_033-26b>¶
　此造士以告於王升諸司馬也司馬得此所論之状¶
　乃更論辨之觀其材能髙下知其堪任何官是準擬¶
　其官以其材故云官材也司馬辨論之後不堪者屏¶
　退論量進士賢者以告於王其告王之時正定其論¶
　各署其所長若長於禮者署擬於禮官長於樂者署¶
　擬於樂官既論擬定然後試之以所能之官堪任以¶
　此官然後爵命之既受爵命使有職位然後與之以¶
　禄也¶
<pb:KR1d0057_WYG_033-27a>¶
　長樂陳氏曰周官司徒大軍旅大田役治其徒庶之¶
　政令是政事亦在所預非特掌教事而已司馬進賢¶
　興功其屬有司士稽士之功徳有諸子掌國之教治¶
　是教事亦在所預非特掌政事而已葢古者之設官¶
　也職未嘗不分而分職則責專事未嘗不聨而聨事¶
　則合職故論材主於郷及官之則論以司馬然後無¶
　倖進教士主於司馬及其發則教以司徒然後無廢¶
　事　又樂書曰論造士之秀者以告於王而升諸司¶
<pb:KR1d0057_WYG_033-27b>¶
　馬曰進士所以勸之也簡不帥教者以告于王屏之¶
　逺方終身不齒所以沮之也王者勸沮天下之術大¶
　樂正實預焉其職豈不重哉後世有樂正氏司馬氏¶
　豈因其世官名之邪¶
　嚴陵方氏曰鄉論秀士而升之司徒司徒論選士而¶
　升之學所以屬於大樂正也故大樂正又論造士之¶
　秀以告於王而升諸司馬造士之秀則於成材之中¶
　又秀出者也升諸司馬則以將使之臨政故𨽻於政¶
<pb:KR1d0057_WYG_033-28a>¶
　官之長也以其成材將使之臨政則可以進於王所¶
　故以進士名之司馬辨論官材者將使之臨政則必¶
　隨其大小而官之故曰官材定其論則賢否之理各¶
　止於一矣前曰造士之秀後曰進士之賢何也秀特¶
　有材之稱賢則有徳之稱此輕重之别若司徒司馬¶
　之類所謂官若公卿大夫所謂爵若或食九人或食¶
　八人所謂禄官所以居之爵所以貴之禄所以富之¶
　也官非賤者之可居故既官之必爵之爵之矣宜有¶
<pb:KR1d0057_WYG_033-28b>¶
　以養其亷故既爵之必禄之其序如此¶
　金華邵氏曰論造士之秀必告於王而始升諸司馬¶
　葢用人之權當歸之君故也¶
　延平周氏曰先王之取士其擇之非一人而進之非¶
　一日故在位者莫非成徳之士¶
　廬陵胡氏曰論賢者告於王則不賢者固不告矣後¶
　世䇿士於王庭不論人材賢否皆授以官非古論賢¶
　之義也定其論謂公論皆定於一無異議物論既定¶
<pb:KR1d0057_WYG_033-29a>¶
　乃試以官古者為官擇人必合公論¶
　盱江李氏曰司士掌羣臣之版以徳詔爵以功詔禄¶
　以能詔事以乆奠食徳謂賢否凡賢者能者皆先試¶
　以事久而有功然後授之以爵得禄食也爵以貴乎¶
　人天下之人共貴之禄以富乎人天下之人共富之¶
　髙冠大葢吏民趨走事之恐不及天下共貴之也廪¶
　財給榖農桑賦貢奉之而不暇天下共富之也天下¶
　共貴之而貴非其人天下共富之而富非其人則君¶
<pb:KR1d0057_WYG_033-29b>¶
　命果義乎衆心果服乎且人各有能有不能孟公綽¶
　不可以為滕薛大夫禆諶謀於國則否况其下者乎¶
　苟非試其事考其功而遽與之爵禄則曠天官敗公¶
　事可勝道哉王制所謂官之者使試守也堯舜豈不¶
　聖而試臣以職慎之至也¶
大夫廢其事終身不仕死以士禮葬之¶
　鄭氏曰以不任大夫也¶
　孔氏曰以經云大夫廢其事故鄭知不堪任大夫也¶
<pb:KR1d0057_WYG_033-30a>¶
　致仕而退死得以大夫禮葬論語註云大夫退死葬¶
　以士禮致仕以大夫禮葬是也¶
　長樂劉氏曰加禄而升為大夫矣廢其所職之事則¶
　黜之終身不復許之仕進死則葬之以士禮必人之¶
　竭其忠也¶
　嚴陵方氏曰廢其事謂居大夫之位而不能興大夫¶
　之事也終身不仕則不特貶之於其始而又貶之於¶
　其終也死以士禮葬之則不特貶之於其生而又貶¶
<pb:KR1d0057_WYG_033-30b>¶
　之於其死也夫終身不仕則與民同耳猶以仕禮葬¶
　之者以其曽居大夫之位故也然是法也上不及於¶
　公卿下不及於士者舉中以該之也¶
　延平周氏曰大夫廢其事而終身不仕者義也死以¶
　士禮葬之者恩也¶
　廬陵胡氏曰案春秋大夫有過被黜則不書卒以其¶
　卒時非大夫也匡衡楊僕免為庶人李徳裕貶為參¶
　軍皆不書薨¶
<pb:KR1d0057_WYG_033-31a>¶
有發則命大司徒教士以車甲¶
　鄭氏曰乗兵車衣甲之儀有發謂有軍師發卒¶
　孔氏曰國有軍旅以發士卒是司馬之事王則命大¶
　司徒教以乗兵車及衣甲之儀容必司徒者以司徒¶
　主衆又主教故與司馬相參也¶
　延平周氏曰辨論官材責之司馬教習車甲責之司¶
　徒何也先王之用人非有成材不取唯其有成材則¶
　責之以事而無不能也又况司馬掌政典則其所辨¶
<pb:KR1d0057_WYG_033-31b>¶
　論官材者豈特文而已司徒掌教典則其所教習者¶
　豈特武而已此文武所以混為一途也¶
　李氏曰司徒教士則使司馬論其材故出任之為比¶
　長鄉大夫伍長軍將其材無不宜司馬治軍則使司¶
　徒教其事故入以之為比閭旅黨州鄉伍两卒旅軍¶
　帥其事無不治先王之取人治民未嘗不如此¶
凡執技論力適四方臝股肱決射御凡執技以事上者¶
祝史射御醫卜及百工凡執技以事上者不貳事不移¶
<pb:KR1d0057_WYG_033-32a>¶
官出鄉不與士齒仕於家者出鄉不與士齒¶
　鄭氏曰臝股肱謂擐衣出其臂脛使之射御決勝負¶
　見勇力也不貳事欲專其事亦為不徳也不與士齒¶
　賤也於其鄉中則齒親親也仕於家亦賤故亦不與¶
　士齒¶
　孔氏曰執技之事凡有三條上條論課試武藝之事¶
　言此既無道藝唯論力以事上故適徃四方境界之¶
　外則使之擐露臂脛角材力決射御勝負以見武勇¶
<pb:KR1d0057_WYG_033-32b>¶
　中條論執技之人有七祝一史二射三御四醫五卜¶
　六百工七射御已言此重云者見其色目也下條論¶
　執技之人不得更為一事欲使專一其所有之事非¶
　但欲使専事亦為技藝賤薄不是道徳之事故不許¶
　之¶
　横渠張氏曰臝股肱決射御此執技以有事於外者¶
　也若祝史射御醫卜及百工此執技以事君於内者¶
　有此二等¶
<pb:KR1d0057_WYG_033-33a>¶
　嚴陵方氏曰荘子曰能有所藝謂之技則凡執技者¶
　不足以徳論之也特論其力而已適四方謂有故而¶
　之外也臝股肱則所以宣手足之力也決射御則決¶
　勝負於射御也此其所以為力歟技不止於射御而¶
　此止以是為言者以二技尤論其力故也祝若周官¶
　大祝之類史若周官大史之類祝史皆事神之官以¶
　其作辭以事神故曰祝以其執書以事神故曰史射¶
　則周官之五射若白矢參連之類御則周官之五御¶
<pb:KR1d0057_WYG_033-33b>¶
　若鳴和鑾逐禽左之類醫則醫師之類卜則卜師之¶
　類百工則土工木工金工石工之類以其類之非一¶
　故以百言之以其足以興事故謂之工焉凡此者皆¶
　執技之名也不貳事則欲其無異習不移官則欲其¶
　有常守出鄉不與士齒者以執技之賤不得與執徳¶
　者序長㓜也然必出鄉而後不與之齒者以鄉黨尚¶
　齒故也仕於家則僕而已禮運曰與家僕雜居齊齒¶
　非禮也¶
<pb:KR1d0057_WYG_033-34a>¶
　長樂陳氏曰有其能者必有其名有其名者必有其¶
　分則適四方臝股肱決射御言其能也祝史射御醫¶
　卜及百工言其名也出郷不與士齒言其分也因能¶
　以正名正名以明分先王所以處執技者如斯而已¶
　葢士以徳技以力徳成而上藝成而下先王嚴其分¶
　守如此欲人逺耻遷善也然古者教人必以六藝周¶
　公以多藝為能孔子不以射御為賤何也古之人志¶
　於道據於徳依於仁游於藝可也乃若不知道徳與¶
<pb:KR1d0057_WYG_033-34b>¶
　仁唯藝是從此君子所以賤之也文王世子謂之郊¶
　人賤之此執技者不與士齒之意也禮運臣與家僕¶
　雜居齊齒非禮此仕於家者不與士齒之意也仕於¶
　家者非技也於此言之者因其類也於鄉齒之仁也¶
　出鄉不齒義也不與鄉齒之非所以相親不出鄉不¶
　齒非所以相辨此禮所以不同¶
　延平周氏曰先王不責備於人苟有一藝皆得與於¶
　有司而食於上然古之學者以禮樂為始終而未嘗¶
<pb:KR1d0057_WYG_033-35a>¶
　不從事於射御雖孔子亦曰吾何執執御乎執射乎¶
　此則以射御為執技之賤者葢古人之志於道據於¶
　徳依於仁然後游於藝可也果道不能志之徳不能¶
　據之於仁又不能依之而止游於藝者此上之人所¶
　以賤之也不貳事移官非執技之所能也執技為百¶
　工仕於卿大夫為家臣不與士齒所以貴其為士也¶
　古之為士其貴於鄉如此此人人所以逺恥而有常¶
　心也¶
<pb:KR1d0057_WYG_033-35b>¶
司宼正刑明辟以聽獄訟必三刺有㫖無簡不聽附從¶
輕赦從重¶
　鄭氏曰司宼秋官卿掌刑者辟罪也三刺以求民情¶
　斷其獄訟之中一曰訊羣臣二曰訊羣吏三曰訊萬¶
　民簡誠也有其意無其誠者不論以為罪附從輕附¶
　施刑也求出之使從輕赦從重雖是罪可重猶赦之¶
　也¶
　孔氏曰自此至異言一節緫論司宼聽訟刑罰禁止¶
<pb:KR1d0057_WYG_033-36a>¶
　之事此論司宼正刑明辟之法謂司宼當正定刑書¶
　明斷罪法使刑不差二法不傾邪以聽天下獄訟必¶
　三刺者言刑法宜謹不可專制必須三刺以求民情¶
　鄭引三訊見周禮司刺刺殺也謂欲殺犯罪之人其¶
　一問可殺與否於羣臣羣臣謂公卿大夫士其二問¶
　可殺與否於羣吏羣吏謂庶人在官者其三問可殺¶
　與否於庶人庶人謂萬姓衆來觀者此三刺雖以殺¶
　為本其被刑不殺者亦當問之有㫖無簡不聽者㫖¶
<pb:KR1d0057_WYG_033-36b>¶
　意也求民情既得其所犯之罪雖有㫖意無誠實之¶
　状則不聽之不論以為罪也附從輕者刑之時此人¶
　所犯之罪在輕重之間可輕可重則當求可輕之刑¶
　而附之則罪疑唯輕是也赦從重者所犯之罪本非¶
　故為而入重罪故赦之時從重罪之上而赦之其意¶
　輕故也尚書𤯝災肆赦是也¶
　長樂陳氏曰訊而謂之刺者訊之然後刺故也春秋¶
　殺大夫曰殺於内公子則曰刺葢衰周之時先王訊¶
<pb:KR1d0057_WYG_033-37a>¶
　之之法特施於公子而已¶
　嚴陵方氏曰刑正而不偏則所加者無怨辟明而不¶
　隱則所制者無疑辟者法也惟辟能立法故也刑出¶
　於法而已此先刑而後辟者以刑得其正然後辟得¶
　其明故也刑辟所以待獄訟獄訟皆有言者也故曰¶
　聽聽訟而後有獄此先獄而後訟者上下之序也有¶
　㫖謂其法有意無簡謂其情無實於法雖有意於情¶
　即無實若是之人則不聽其訟而施刑焉慮其殺不¶
<pb:KR1d0057_WYG_033-37b>¶
　辜故也簡與書所謂五刑不簡之簡同所以書獄辭¶
　而已¶
　山陰陸氏曰若令聽訟無簡書可據與無可書之實¶
　状皆不聽也¶
　李氏曰必正刑而後可以明辟不正刑而明辟則察¶
　辭於差而非從矣書曰惟明克允明者内有以察其¶
　真偽之情允者外有以審其輕重之罪審其輕重之¶
　罪所以正刑察其真偽之情所以明辟也訟不已則¶
<pb:KR1d0057_WYG_033-38a>¶
　至於獄至獄則訟故曰獄訟¶
　延平周氏曰言司徒司馬而後及於司宼其序葢與¶
　周官同然獨以司空先之者葢司空掌事典而富民¶
　者也富民者治之所終始故先之不亦宜乎周官三¶
　訊皆訊之以言而謂之刺者葢訊其罪之當刺與否¶
　故得謂之刺也附從輕赦從重先王以君子待天下¶
　其為忠厚如此¶
　石林葉氏曰司宼所掌者刑禁而以治宼為主刑有¶
<pb:KR1d0057_WYG_033-38b>¶
　典而或失其平則言正罪有辟而或失其情則言明¶
　訟不决係於囹圄則為獄以曲直言於公則為訟訊¶
　其可殺可刑則為刺一訊羣臣欲其左右可也再訊¶
　羣吏欲其大夫可也三訊萬民欲其國人可也書曰¶
　两造具備師聽五辭五辭簡孚正于五刑葢人誠則¶
　其辭簡偽則其辭煩簡而誠則聽之所以嚴其威而¶
　不可犯也故亦曰有㫖無簡不聽為其偽也至其罪¶
　有可疑則附而從輕所以誘其為善情有可恕則赦¶
<pb:KR1d0057_WYG_033-39a>¶
　而從重所以勸其改過而已矣¶
　廬陵胡氏曰古者刑辟書於簡所謂簡書是也書於¶
　簡則有實迹吕刑云無簡不聽又云五辭簡孚皆實¶
　也¶
凡制五刑必即天論郵罰麗於事¶
　鄭氏曰制斷也即就也必即天論言與天意合即或¶
　為則論或為倫郵過也麗附也過人罰人當各附於¶
　其事不可假他以喜怒¶
<pb:KR1d0057_WYG_033-39b>¶
　孔氏曰凡制五刑非言初制五刑制是裁制故鄭云¶
　斷也論謂論議言制五刑之時必就上天之意論議¶
　輕重天意好生又有時以生有時以殺論議刑時亦¶
　當好生使生殺得中論或為倫倫理也謂就天之倫¶
　理即是生殺得中之理郵謂斷人罪過罰謂責罰其¶
　身皆依附於所犯之事不可離其本事假他别事而¶
　為喜怒也¶
　長樂陳氏曰刑者天之所以討有罪先王之所制刑¶
<pb:KR1d0057_WYG_033-40a>¶
　嚴天威而已郵吕刑所謂五過也罰呂刑所謂五罰¶
　也制五刑而曰郵罰麗於事者先王無意於刑人而¶
　刑常貴於從輕故昜噬嗑之用獄以明罰為先禮言¶
　制刑以郵罰為主¶
　嚴陵方氏曰五刑即墨剕劓宫大辟是也制則制而¶
　用之也必即天論則取天理以為之也先王五刑不¶
　簡然後正乎五罰五罰不服然後正乎五過則罰輕¶
　於刑而過又輕於罰矣此止以郵罰為言者輕且如¶
<pb:KR1d0057_WYG_033-40b>¶
　此其重可知矣其言以郵罰為序者亦先輕以明之¶
　也周官所謂桎梏而坐諸嘉石役諸司空此治五過¶
　之法也¶
　山陰陸氏曰即天因性循理善即人心之謂也若有¶
　司論郵罰則當麗於事而已葢上以道揆制刑下以¶
　法守論罪¶
　石林葉氏曰五辭簡孚正于五刑其罪也人以為當¶
　誅而天亦誅之故刑即天論五刑不簡正于五罰其¶
<pb:KR1d0057_WYG_033-41a>¶
　過也已所自取而人不與焉故罰麗於事¶
　廬陵胡氏曰郵尤也成帝紀云上天見異以顯朕郵¶
　此言尤人罰人皆當麗著本罪吕刑云惟時苖民匪¶
　察于獄之麗¶
　講義曰天討有罪五刑五用哉謂五刑五用皆本於¶
　天也吕刑曰非爾惟作天牧謂設刑禁之官者非爾¶
　也為天牧民而已制刑而必即天論則不可私以輕¶
　重就天理以論之則任理而不任情也¶
<pb:KR1d0057_WYG_033-41b>¶
　¶
　¶
　¶
　¶
　¶
　¶
　¶
　禮記集説卷三十三¶

