# -*- mode: mandoku-view; -*-
#+TITLE: 禮記集說
#+DATE: 2015-08-24 22:10:09.177457
#+PROPERTY: ID KR1d0057
#+PROPERTY: BASEEDITION WYG    
#+PROPERTY: JUAN 提要
<pb:KR1d0057_WYG_000-1a>¶
欽定四庫全書　　　　　　　經部四¶
　禮記集說　　　　　　　　　　禮類三禮記之屬¶
　　提要¶
　　　　(臣/)等謹按禮記集説一百六十卷宋衛湜撰湜字正叔吳¶
　　　　郡人其書始作於開禧嘉定間自序言日編月削¶
　　　　幾二十餘載而後成寳慶二年官武進令時表上¶
　　　　於朝得擢直秘閣後終于朝散大夫直寳謨¶
　　　　閣知袁州紹定卒夘趙善湘為鋟板于江東¶
<pb:KR1d0057_WYG_000-1b>¶
　　　　漕院越九年湜復加校訂定為此本自作前¶
　　　　序後序又自作跋尾述其始末甚詳盖首尾¶
　　　　閱三十餘載故采摭羣言最為賅博去取亦¶
　　　　最為精審自鄭注而下所取凡一百四十四¶
　　　　家其他書之渉于禮記者所採録不在此數¶
　　　　焉今自鄭註孔疏而外原書無一存者朱彛¶
　　　　尊經義考採摭最為繁富而不知其書與不¶
　　　　知其人者凡四十九家皆頼此書以傳亦可¶
<pb:KR1d0057_WYG_000-2a>¶
　　　　云禮家之淵海矣明初定制乃以陳澔註立¶
　　　　于學官而湜註在若隠若顯間今¶
　　聖朝¶
　　欽定禮記義疏取于湜書者特多豈非是非之公¶
　　　　久必論定乎又湜後序有云他人著書惟恐¶
　　　　不出于己予之此編惟恐不出于人後有逹¶
　　　　者毋襲此編所己言沒前人之善也其後慈¶
　　　　谿黄震讀禮記日抄新安陳櫟禮記集義詳¶
<pb:KR1d0057_WYG_000-2b>¶
　　　　解皆取湜書刪節附以己見黄氏融滙諸家¶
　　　　猶出姓名于下方(案此見黄/氏日鈔)陳氏則不復標¶
　　　　出(案櫟書今不傳此見定/字集中櫟所作自序)即此一節非惟其¶
　　　　書可貴其用心之厚亦非諸家所及矣乾隆¶
　　　　四十三年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 序[魏了翁]
<pb:KR1d0057_WYG_000-3a>¶
禮記集説序¶
人生而莫不有仁義之性存乎其心經禮三百曲禮三¶
千聖人稟諸天地所以合内外之道而節文乎仁義者¶
也自周衰諸侯去籍雖以二代之後而不足徴猶賴夫¶
子之所雅言羣弟子之所記録故尚有存者迨是古挾¶
書之令作而禮再厄又得河間獻王二戴馬鄭相與保¶
殘補壊晉宋隋唐諸儒迭為發揮三禮得不盡亡自正¶
義既出先儒全書泯不復見自列於科目博士諸生亦¶
<pb:KR1d0057_WYG_000-3b>¶
不過習其句讀以為利禄計至金陵王氏又罷儀禮取¶
士僅存周官戴記之科而士習於禮者滋鮮就戴記而¶
言如檀弓喪禮諸篇既指為凶事罕所記省則其所業¶
僅一二十篇耳茍不得其義則又諉曰此漢儒之説也¶
棄不復講所謂解説之詳僅有方馬陳陸諸家然而述¶
王氏之説者也惟關洛諸大儒上接洙泗之傳乃僅與¶
門人弟子難疑荅問而未及著為全書嗚呼學殘文闕¶
無所因襲驅一世而冥行焉豈不重可嘆與平江衛氏¶
<pb:KR1d0057_WYG_000-4a>¶
世善為禮正叔又自鄭注孔義陸釋以及百家之所嘗¶
講者㑹稡成書凡一百六十卷如范&KR1108;何晏例各記其¶
姓名以聽覽者之自擇此非特以備禮書之闕也灑埽¶
應對進退恭敬辭遜撙節非由外心以生也非忠信之¶
薄也非人情之偽也凡皆人性之固有天秩之自然而¶
非有一毫勉强増益也學者誠能即是僅存而推尋之¶
内反諸心隨事省察充而至於動容周旋之㑹揖遜征¶
伐之時則是禮也將以宅天衷而奠民極豈形器云乎¶
<pb:KR1d0057_WYG_000-4b>¶
哉正叔名湜自號櫟齋今為武進令云寳慶元年冬十¶
有一月甲申臨卭魏了翁序¶
#+PROPERTY: JUAN 序[衛湜]
<pb:KR1d0057_WYG_000-5a>¶
禮記集説序¶
禮記四十九篇自二戴分門王鄭異註歴晉迄陳雖南¶
北殊隔家傳師授代不乏人唐正觀中孔頴達等詳定¶
䟽義稍異鄭説罔不芟落諸家全書自是不可復見繇¶
正觀至五代踰三百年世儒競攻専門之陋學禮者幾¶
無傳矣本朝列聖相承崇顯經學師友淵源跨越前代¶
故經各有解或自名家或輯衆説逮今日為尤詳禮記¶
並列六籍乃獨闕焉諸儒間嘗講明率散見雜出而又¶
<pb:KR1d0057_WYG_000-5b>¶
窮性理者略度數推度數者遺性理欲其參考並究秩¶
然成書未之有也予晚學孤陋濫承緒業首取鄭註孔¶
義翦除蕪蔓採摭樞要繼遂博求諸家之説零篇碎簡¶
收拾略徧至若説異而理俱通言詳而意有本抵排孔¶
鄭援據明白則亦併録以俟觀者之折衷其有沿襲陳¶
言牽合字説於義舛駁悉置弗取日編月削幾二十餘¶
載而後成凡一百六十卷名曰禮記集説傳禮業者茍¶
能因衆説之淺深探一經之㫖趣詳而度數精而性理¶
<pb:KR1d0057_WYG_000-6a>¶
庶幾貫通而盡識之矣或曰是書稡聚諸家之善逾數¶
十萬言毋乃務博而忘約乎予曰博學之審問之夫子¶
嘗以誨人也博我以文約我以禮顔子親得於師也博¶
學而詳說之將以反説約也孟子之所深造也吾道一¶
以貫之為曽子言之也予欲無言子貢有未省也陵節¶
而求躐等而議越見聞以談卓約後學大患也矧㑹禮¶
之家名為聚訟儻率意以去取其能息異同之辨絶將¶
來之譏乎近世朱文公著詩傳多刋削前言張宣公謂¶
<pb:KR1d0057_WYG_000-6b>¶
諸先生之見雖不同然自各有意在學者玩味如何爾¶
蓋盡載程張吕楊之説而諸家有可取者亦兼存之予¶
之集説竊取斯義是則此書之博也非所以為學者造¶
約之地邪猶愧寡聞訪論未盡然六經之典敷暢發明¶
至是麤備或於聖代闕文小有補云寳慶丙戌七月既¶
望吳郡衛湜正叔叙¶
#+PROPERTY: JUAN 表
<pb:KR1d0057_WYG_000-7a>¶
進禮記集説表¶
臣湜言伏以私庭學禮妄嘗窮汗竹之勞昭代尊經竊¶
欲效野芹之獻輒忘寡陋仰瀆睿聦臣惶懼惶懼頓首¶
頓首惟六籍之指歸賴羣言之訓釋戴記雖云於後出¶
漢儒備述於前聞制度文為炳若具陳道徳性命燦然¶
畢載儻非博習疇克兼通然俚箋臆説罕識其全故微¶
辭奥㫖或幾於晦所可知也猶多闕焉臣蚤襲布韋濫¶
承弓冶睠時恭儉莊敬之敎頗得父兄師友之傳念藝¶
<pb:KR1d0057_WYG_000-7b>¶
著名場者僅止決科而業擅専門者又多膠柱乃考同¶
而辨異爰撮要以芟繁孔鄭註䟽孰是孰非程張講授¶
或詳或約㑹稡略備編摩罔遺閲二十餘年其書始成¶
凡四十九篇之義皆在可以施於新學庶有補於將來¶
恭惟皇帝陛下天啓皇圖日新聖政謂家欲齊國欲治¶
必謹範防而帝所興王所成不相沿襲若朝覲㑹同之¶
品式與射鄉祀饗之等威方蒐舉於縟儀以鋪張於景¶
鑠有元老大臣以賛表章之盛有鉅儒碩士以增緝熙¶
<pb:KR1d0057_WYG_000-8a>¶
之光雖簡斷以篇殘亦海涵而川納兹率錄諸家之善庸¶
冐塵乙夜之觀舉而錯之維其時矣名曰集解敢睎先¶
哲之纂修悉上送官願備秩宗之採擇臣所編禮記集¶
説一百六十卷謹繕寫成五十冊隨表上進以聞臣無¶
任瞻天望聖激切屏營之至臣惶懼惶懼頓首頓首謹¶
言¶
#+PROPERTY: JUAN 統說
<pb:KR1d0057_WYG_000-9a>¶
統説¶
　孔氏曰禮記之作出自孔氏但正禮殘闕無復能明¶
　　故范武子不識殽烝趙鞅及魯君謂儀為禮至孔¶
　　子没後七十二子之徒共撰所聞以為此記或録¶
　　舊禮之義或録變禮所由中庸是子思伋所作緇¶
　　衣公孫尼子所撰鄭康成云月令吕不韋所修盧¶
　　植云王制漢文時博士所録其餘衆篇皆如此例¶
　　未能盡知所記之人周禮儀禮亦是禮記之書自¶
<pb:KR1d0057_WYG_000-9b>¶
　　漢以後各有傳授鄭君六藝論云案漢書藝文志¶
　　儒林傳云傳禮者十三家唯髙堂生及五傳弟子¶
　　戴徳戴聖名在也又案儒林傳漢興髙堂生傳禮¶
　　十七篇而魯徐生善為容孝文時徐生以容為禮¶
　　官大夫瑕丘蕭奮以禮至淮陽太守孟卿東海人¶
　　事蕭奮以授戴徳戴聖六藝論又云五傳弟子者¶
　　髙堂生蕭奮孟卿后蒼及戴徳戴聖為五此所傳¶
　　皆儀禮也今禮行於世者二戴之學也又云戴徳¶
<pb:KR1d0057_WYG_000-10a>¶
　　傳禮八十五篇則大戴禮是也戴聖傳禮四十九¶
　　篇則此禮記是也儒林傳又云大戴授琅邪徐氏¶
　　小戴授梁人橋仁及楊榮仁為大鴻臚家世傳業¶
　　其周官始皇深惡之至孝武帝時始開獻書之路¶
　　既出於山巖屋壁復入秘府至孝成時劉歆校理¶
　　秘書始識之知是周公致太平之道永平中杜子¶
　　春能通其讀鄭衆賈逵往受業焉其後馬融鄭𤣥¶
　　等各有傳授¶
<pb:KR1d0057_WYG_000-10b>¶
　河南程氏曰禮記雜出於漢儒然其間傳聖門緒餘¶
　　其格言甚多如樂記學記大學之類無可議者檀¶
　　弓表記坊記之類亦甚有至理惟知言者擇之如¶
　　王制禮運禮器其書亦多傳古意若閒居燕居三¶
　　無五起之説文字可疑　又曰禮記除中庸大學¶
　　唯樂記為最近道學者深思自得之禮記之表記¶
　　其亦近道矣乎其言正¶
　横渠張氏曰禮記雖雜出於諸儒亦無害義處如中¶
<pb:KR1d0057_WYG_000-11a>¶
　　庸大學出於聖門無可疑者　又曰禮記大抵出¶
　　於聖門二三子之傳講解各異故辭命不能無害¶
　　至如禮文不可不信己之言禮未必勝如諸儒如¶
　　有前後所出不同且闕之記有疑義亦且闕之就¶
　　有道而正焉　又曰看得儀禮則曉得周禮與禮¶
　　記　又曰某舊多疑儒行今觀之亦多善處書一¶
　　也已見與不見耳故禮記之有可疑者姑置之¶
　永嘉周氏曰禮經三百威儀三千皆出於性非偽貎¶
<pb:KR1d0057_WYG_000-11b>¶
　　飾情也天尊地卑禮固立矣類聚羣分禮固行矣¶
　　人者位乎天地之間立乎萬物之上尊卑分類不¶
　　設而彰聖人循此制為冠昏喪祭朝聘鄉射之禮¶
　　以行君臣父子兄弟夫婦朋友之義其形而下者¶
　　見於飲食器服之用其形而上者極於無聲無臭¶
　　之微衆人勉之賢人行之聖人由之故所以行其¶
　　身與其家與其國與其天下者禮治則治禮亂則¶
　　亂禮存則存禮亡則亡上自古始下逮五季質文¶
<pb:KR1d0057_WYG_000-12a>¶
　　不同罔不由是然而世有損益惟周為備夫子嘗¶
　　曰郁郁乎文哉吾從周逮其弊也忠信之薄而情¶
　　文之繁林放問禮之本孔子欲從先進蓋所以矯¶
　　正反弊也然豈禮之過哉為禮者之過也秦氏焚¶
　　滅典籍三代禮文大壊漢興購書禮記四十九篇¶
　　雜出諸儒傳記不能悉得聖人之㫖攷其文義時¶
　　有牴牾然而其文繁其義博學者博而約之亦可¶
　　弗畔蓋其説也麤在應對進退之間而精在道徳¶
<pb:KR1d0057_WYG_000-12b>¶
　　性命之要始於童幼之習而卒於聖人之歸惟達¶
　　古道者然後能知其言能知其言然後能得於禮¶
　　然則禮之所以為禮其則不逺矣¶
　延平周氏曰夫禮者性命之成體者也蓋道徳仁義¶
　　同出於性命而所謂禮者又出乎道徳仁義而為¶
　　之節文者也方其出於道徳仁義則道徳仁義者¶
　　乃禮之本也故曰仁者人也親親為大義者宜也¶
　　尊賢為大親親之殺尊賢之等禮所生也方其為¶
<pb:KR1d0057_WYG_000-13a>¶
　　之節文則道徳仁義反有資於禮也故曰道徳仁¶
　　義非禮不成嗚呼此禮之所以為禮者也若夫吉¶
　　凶之殊軍賔之别其言不盡於意其意必寓於象¶
　　故一服飾一器械有以存於度數之間者象也象¶
　　則文也及推而上之有以見於度數之表者意也¶
　　意則情也所謂意者歸於性命而已矣書曰天秩¶
　　有禮自我五禮有庸哉蓋其以欲滅命以人廢天¶
　　者聖人不為惟其天秩之所有是乃聖人之所庸¶
<pb:KR1d0057_WYG_000-13b>¶
　　者也然聖人之所以庸之者豈特使天下後世知¶
　　有尊卑之分而茍自異於禽獸耶蓋又將為入道¶
　　之資也聖人既没禮經之殘闕久矣世之所傳曰¶
　　周禮曰儀禮曰禮記其間獨周禮為太平之成法¶
　　儀禮者又次之禮記者雜記先王之法言而尚多¶
　　漢儒附㑹之疵此學者所宜精擇¶
　新安朱氏曰六經之道同歸而禮樂之用為急遭秦¶
　　滅學禮樂先壊漢晉以來諸儒補緝竟無全書其¶
<pb:KR1d0057_WYG_000-14a>¶
　　頗存者三禮而已周官一書固為禮之綱領至其¶
　　儀法度數則儀禮乃其本經而禮記郊特牲冠義¶
　　等篇乃其義䟽耳前此猶有三禮通禮學究諸科¶
　　禮雖不行而士猶得以誦習而知其説熈寜以來¶
　　王安石變亂舊制廢罷儀禮而獨存禮記之科棄¶
　　經任傳遺本宗末其失已甚而博士諸生又不過¶
　　誦其虚文以供應舉至於其間亦有因儀法度數¶
　　之實而立文者則咸幽㝠而莫知其源一有大議¶
<pb:KR1d0057_WYG_000-14b>¶
　　率用耳學臆斷而已若乃樂之為敎則又絶無師¶
　　授律尺短長聲音清濁學士大夫莫有知其説者¶
　　而不知其為闕也¶
　虙氏曰禮記乃儀禮之傳儀禮有冠禮禮記則有冠¶
　　義以釋之儀禮有昏禮禮記則有昏義以釋之儀¶
　　禮有鄉飲酒禮禮記則有鄉飲酒義以釋之儀禮¶
　　有燕禮禮記則有燕義以釋之儀禮有聘禮禮記¶
　　則有聘義以釋之其他篇中雖或雜引四代之制¶
<pb:KR1d0057_WYG_000-15a>¶
　　而其言多與儀禮相為表裏但周禮儀禮皆周公¶
　　所作而禮記則漢儒所録雖曰漢儒所録然亦儀¶
　　禮之流也何以言之周禮雖得之於河間獻王時¶
　　無有傳之者武帝以為末世瀆亂之書何休以為¶
　　六國隂謀之書至於漢末乃行於世惟儀禮之書¶
　　漢初已行故髙堂生傳之蕭奮蕭奮傳之孟卿孟¶
　　卿傳之后蒼后蒼傳之戴徳戴聖二戴因習儀禮¶
　　而録禮記故知禮記儀禮之流也¶
<pb:KR1d0057_WYG_000-15b>¶
　江陵項氏曰禮記諸篇有相牴牾者蓋諸家之書各¶
　　記其師説如本朝諸臣之家喪祭之禮各成一書¶
　　亦不能以相似也世之好禮者緫而集之以資考¶
　　訂可也必欲曲為之説使貫為一家則妄之甚者¶
　　也今之解禮記者何以異此春秋五傳毛詩四家¶
　　至今不能一也而況聚訟之書獨奈何欲一之乎¶
　　所可惜者當時記載之初不題所作之人如春秋¶
　　傳所載尸子魯子沈子女子之類則善矣今案檀¶
<pb:KR1d0057_WYG_000-16a>¶
　　弓之言喪或以為大功或以為齊衰或以為當使¶
　　之喪或以為不使之喪或以為可反或以為不可¶
　　反如此之類甚多惟其各載姓名故後人不以為¶
　　疑而得以置議論取舎於其間未有合為一説而¶
　　並用之者也自餘諸篇不載姓名則遂以為此皆¶
　　古之成禮也而一切强解而曲通之如合衆醫之¶
　　説汗下攻補通為一方而以為此秦越人之意也¶
　　不已謬乎¶
#+PROPERTY: JUAN 名氏
<pb:KR1d0057_WYG_000-17a>¶
　集説名氏¶
　　　後漢鄭氏(𤣥/)字康成因涿郡盧植事扶風馬融¶
　　　　以禮記乃融植所考定遂為之註¶
　　　唐孔氏(頴達/)字仲達先與朱子奢李善信賈公¶
　　　　彦柳士宣范義頵張權等取皇甫侃熊安生¶
　　　　二家義䟽刪定續與前脩䟽人及周𤣥達趙¶
　　　　君賛王士雄等覆更詳審為正義凡七十卷¶
　　　　　案鄭氏註雖間有拘泥而簡嚴該貫非後¶
<pb:KR1d0057_WYG_000-17b>¶
　　　　　學可及孔氏正義以一時崇尚䜟緯多所¶
　　　　　採録然記載詳實未易輕議嘗讀朱文公¶
　　　　　中庸章句以戒謹其所不睹恐懼其所不¶
　　　　　聞與莫見乎隠莫顯乎微為兩事剖析精¶
　　　　　詣前所未有今觀鄭註已具斯㫖又劉原¶
　　　　　父七經小傳載檀弓聖人之𦵏人與人之¶
　　　　　𦵏聖人也以與為語助辭世多稱之然正¶
　　　　　義已有是説姑摭此二端言之歴考諸家¶
<pb:KR1d0057_WYG_000-18a>¶
　　　　　訓解發明經㫖者固不為少其祖述先儒¶
　　　　　之意者實多歐陽公曰學者跡前世之所¶
　　　　　傳而校其得失或有之矣若不見先儒中¶
　　　　　間之説欲特立一家之學吾未之信可謂¶
　　　　　至論第自晉宋而下傳禮學者南人有賀¶
　　　　　循賀瑒庾蔚崔靈恩沈重范宣皇甫侃等¶
　　　　　北人有徐道明李業興李寳鼎侯聦熊安¶
　　　　　生等何止十數家正義實據皇甫侃以為¶
<pb:KR1d0057_WYG_000-18b>¶
　　　　　本而以熊安生補其所不備後世但知為¶
　　　　　孔氏之書而已今仍以孔氏冠其首他説¶
　　　　　有可採而姓氏幸不為孔氏所去者具載¶
　　　　　於下¶
　　　魏　田　氏(瓊/)¶
　　　晉　淳于氏(纂/)¶
　　　晉　賀　氏(循/)¶
　　　晉　曹　氏(述初/)¶
<pb:KR1d0057_WYG_000-19a>¶
　　　　　皇甫氏(侃/)¶
　　　　　崔　氏(靈恩/)¶
　　　北齊熊　氏(安生/)¶
　　　　　庾　氏(蔚/)¶
　　　唐　賈　氏(公彦/)¶
　　　　　　　同李元植編儀禮䟽儀禮自鄭註之¶
　　　　　　　後僅有黄慶李孟悊二家䟽義公彦¶
　　　　　　　等裁定為五十卷¶
<pb:KR1d0057_WYG_000-19b>¶
　　　唐　丘　氏(光庭/)¶
　　　　　　　兼明書四卷採摭經典訓釋之不同¶
　　　　　　　復以經典證之¶
　　　唐中山成氏(伯璵/)¶
　　　　　　　禮記外傳四卷吳郡張幼倫註凡一¶
　　　　　　　百一十條雖舉禮記為目實兼三禮¶
　　　　　　　言之¶
　　　唐　趙　氏(匡/)　字伯循¶
<pb:KR1d0057_WYG_000-20a>¶
　　　唐　陸　氏(元朗/)字徳明¶
　　　　　　　經典釋文¶
　　　唐　陸　氏(贄/)　字敬輿¶
　　　山隂陸　氏(佃/)　字農師¶
　　　　　　　解四十卷又新説四卷¶
　　　象山陸　氏(九淵/)字子静¶
　　　晉　范　氏(宣/)¶
　　　華陽范　氏(祖禹/)字淳甫¶
<pb:KR1d0057_WYG_000-20b>¶
　　　吳郡范　氏(成大/)字至能¶
　　　金華范　氏(鍾/)　字仲和¶
　　　晉　劉　氏(世明/)¶
　　　長樂劉　氏(&KR0156;/)　字執中¶
　　　　　　　七經中義一百七十卷内禮記四十¶
　　　　　　　卷¶
　　　清江劉　氏(敞/)　字原父¶
　　　　　　　七經小傳五卷¶
<pb:KR1d0057_WYG_000-21a>¶
　　　建安劉　氏¶
　　　　　劉　氏(孟冶/)¶
　　　元魏王　氏(肅/)¶
　　　臨川王　氏(安石/)字介甫¶
　　　　　　　禮記發明一卷¶
　　　新安王　氏¶
　　　　　　　解曲禮上下王制月令文王世子禮¶
　　　　　　　運禮器郊特牲内則玊藻明堂位大¶
<pb:KR1d0057_WYG_000-21b>¶
　　　　　　　傳中庸大學投壺十五篇¶
　　　　　王　氏(昭禹/)字光逺¶
　　　　　王　氏(蘋/)¶
　　　　　王　氏¶
　　　唐　魏　氏(徴/)　字𤣥成¶
　　　臨卭魏　氏(了翁/)字華甫¶
　　　唐　張　氏(守節/)¶
　　　横渠張　氏(載/)　字子厚¶
<pb:KR1d0057_WYG_000-22a>¶
　　　　　　　記説三卷¶
　　　廣漢張　氏(拭/)　字敬夫¶
　　　范陽張　氏(九成/)字子韶¶
　　　吳郡張　氏(幼倫/)¶
　　　　　張　氏¶
　　　東山何　氏¶
　　　　　何　氏(𦙍/)¶
　　　　　何　氏(洵直/)¶
<pb:KR1d0057_WYG_000-22b>¶
　　　　　何　氏(平叔/)¶
　　　濓溪周　氏(敦頤/)字茂叔¶
　　　延平周　氏(諝/)　字希聖¶
　　　　　　　解王制禮運禮器郊特牲玊藻學記¶
　　　　　　　樂記祭法祭義祭統經解哀公問仲¶
　　　　　　　尼燕居孔子閒居中庸表記大學共¶
　　　　　　　十七篇不見於中興館閣書目¶
　　　永嘉周　氏(行己/)字恭叔¶
<pb:KR1d0057_WYG_000-23a>¶
　　　柯山周　氏(處約/)¶
　　　河南程　氏(顥/)　字伯淳　弟(頤/)　字正叔¶
　　　沙隨程　氏(逈/)¶
　　　建安游　氏(酢/)　字定夫¶
　　　廣安游　氏(桂/)　字元發¶
　　　　　　　經學十二卷¶
　　　延平楊　氏(時/)　字中立¶
　　　秦溪楊　氏(復/)¶
<pb:KR1d0057_WYG_000-23b>¶
　　　　　　　儀禮經傳通解續祭禮十二卷¶
　　　慈湖楊　氏(簡/)　字敬仲¶
　　　藍田吕　氏(大臨/)字與叔¶
　　　　　　　解十卷案中興館閣書目止一卷有¶
　　　　　　　表記冠義昏義鄉飲酒義射義燕義¶
　　　　　　　聘義喪服四制八篇而已今書坊所¶
　　　　　　　刋十卷又有曲禮上下孔子閒居中¶
　　　　　　　庸緇衣深衣儒行大學八篇¶
<pb:KR1d0057_WYG_000-24a>¶
　　　東萊吕　氏(本中/)字居仁　(祖謙/)字伯恭¶
　　　海陵胡　氏(瑗/)　字翼之¶
　　　廬陵胡　氏(銓/)　字邦衡¶
　　　　　　　禮記傳十八卷¶
　　　武夷胡　氏(安國/)字康侯¶
　　　五峯胡　氏(宏/)　字仁仲¶
　　　　　王　氏(子墨/)¶
　　　盱江李　氏(覯/)　字泰伯¶
<pb:KR1d0057_WYG_000-24b>¶
　　　仁夀李　氏(道傳/)¶
　　　四明李　氏(元白/)¶
　　　　　李　氏(格非/)字文叔¶
　　　　　　　精義十六卷就曲禮檀弓王制喪服¶
　　　　　　　小記大傳少儀學記樂記雜記喪大¶
　　　　　　　記祭法十一篇中隨所見為之義¶
　　　長樂陳　氏(祥道/)字用之¶
　　　　　　　講義二十四卷禮書一百五十卷禮¶
<pb:KR1d0057_WYG_000-25a>¶
　　　　　　　例詳解十卷　弟(暘/)　字晉之樂書¶
　　　　　　　二百卷¶
　　　温陵陳　氏(知柔/)字體仁¶
　　　永康陳　氏(亮/)　字同甫¶
　　　天台陳　氏(騤/)　字叔進¶
　　　北溪陳　氏(淳/)　字安卿¶
　　　　　陳　氏¶
　　　石林葉　氏(夢得/)字少藴¶
<pb:KR1d0057_WYG_000-25b>¶
　　　　　　　解曲禮檀弓王制文王世子祭義祭¶
　　　　　　　統哀公問仲尼燕居孔子閒居坊記¶
　　　　　　　表記緇衣儒行大學昏義鄉飲酒義¶
　　　　　　　射義燕義聘義十九篇仲子(模/)過庭¶
　　　　　　　録時有論説¶
　　　龍泉葉　氏(適/)　字正則¶
　　　　　葉　氏(棣/)¶
　　　　　葉　氏¶
<pb:KR1d0057_WYG_000-26a>¶
　　　四明沈　氏(煥/)　字晦叔¶
　　　　　沈　氏(括/)　字存中¶
　　　吳興沈　氏(清臣/)字正卿¶
　　　演山黄　氏(敏求/)¶
　　　　　　　九經餘義¶
　　　延平黄　氏(裳/)　字冕仲¶
　　　長樂黄　氏(榦/)　字直卿¶
　　　涑水司馬氏(光/)　字君實¶
<pb:KR1d0057_WYG_000-26b>¶
　　　南豐曽　氏(鞏/)　字子固¶
　　　河東侯　氏(仲良/)字師聖¶
　　　嚴陵方　氏(慤/)　字性夫¶
　　　　　　　解義二十卷¶
　　　　　馬　氏(睎孟/)字彦醇¶
　　　　　　　解七十卷¶
　　　　　　　方氏馬氏及山隂陸氏三家書坊鋟¶
　　　　　　　板傳於世方氏最為詳悉有補初學¶
<pb:KR1d0057_WYG_000-27a>¶
　　　　　　　然雜以字説且多牽合大為一書之¶
　　　　　　　累間有與長樂陳氏講義同者方自¶
　　　　　　　序亦謂諸家之説於王氏有合者悉¶
　　　　　　　取而用之則其説不皆自己出也馬¶
　　　　　　　氏陸氏皆略馬氏大學解又與藍田¶
　　　　　　　吕氏同朱文公或問以為吕氏今從¶
　　　　　　　之陸氏説多可取間有穿鑿亦字學¶
　　　　　　　誤之也¶
<pb:KR1d0057_WYG_000-27b>¶
　　　上蔡謝　氏(良佐/)字顯道¶
　　　河南尹　氏(焞/)　字彦明¶
　　　新安朱　氏(熹/)　字元晦¶
　　　　　　　中庸大學章句或問之外其他講説¶
　　　　　　　散見於語録儀禮經傳解註¶
　　　嵩山&KR0303;　氏(以道/)字説之¶
　　　兼山郭　氏(忠孝/)字立之¶
　　　毗陵慕容氏(彦逢/)字叔遇¶
<pb:KR1d0057_WYG_000-28a>¶
　　　金華唐　氏(仲友/)字與政¶
　　　慶源輔　氏(廣/)　字漢卿¶
　　　　　　　取註䟽方氏馬氏陸氏胡氏諸説倣¶
　　　　　　　吕氏讀詩記編集間有己説¶
　　　金華應　氏(鏞/)　字子和¶
　　　　　　　纂義二十卷¶
　　　永嘉徐　氏(自明/)字誠甫¶
　　　江陵項　氏(安世/)字平甫¶
<pb:KR1d0057_WYG_000-28b>¶
　　　永嘉戴　氏(溪/)　字少望¶
　　　永嘉薛　氏(季宣/)字士隆¶
　　　髙要譚　氏(惟寅/)¶
　　　宣城奚　氏(士達/)¶
　　　霅川倪　氏(思/)　字正甫¶
　　　建安潘　氏(植/)¶
　　　四明袁　氏(甫/)　字廣微¶
　　　㑹稽髙　氏(閌/)　　　　　子(文彪/)¶
<pb:KR1d0057_WYG_000-29a>¶
　　　眉山家　氏(頤/)¶
　　　臨卬宋　氏(逺孫/)¶
　　　四明宣　氏(繒/)　字子平¶
　　　建安真　氏(徳秀/)字景元¶
　　　錢塘于　氏(有成/)字君錫¶
　　　新定顧　氏(元常/)字平甫¶
　　　鄱陽洪　氏(邁/)　字景盧¶
　　　　　吳　氏(華/)¶
<pb:KR1d0057_WYG_000-29b>¶
　　　錢塘吳　氏(知愚/)字子發¶
　　　晉陵喻　氏(樗/)　字良能¶
　　　嚴陵喻　氏(仲可/)字可中¶
　　　嚴陵錢　氏(文子/)¶
　　　新定錢　氏(時/)　字子是¶
　　　莆陽鄭　氏(耕老/)字榖叔¶
　　　　　鄭　氏¶
　　　眉山孫　氏(佖/)¶
<pb:KR1d0057_WYG_000-30a>¶
　　　　　孫　氏(景南/)¶
　　　莆陽林　氏(光朝/)字謙之¶
　　　　　林　氏(坰/)¶
　　　金華邵　氏(淵/)　字萬宗¶
　　　　　　　解曲禮王制樂記中庸大學五篇¶
　　　新定邵　氏(甲/)　字仁仲¶
　　　海陵查　氏¶
　　　西蜀董　氏¶
<pb:KR1d0057_WYG_000-30b>¶
　　　　　晏　氏(光/)¶
　　　　　湛　氏(循/)¶
　　　　　毛　氏(信卿/)¶
　　　　　蔡　氏(淵/)¶
　　　　　蔣　氏(君實/)¶
　　　　　莊　氏(夏/)¶
　　　　　施　氏¶
　　　　　虙　氏¶
<pb:KR1d0057_WYG_000-31a>¶
　　　　　費　氏¶
　　　　　盧　氏¶
　　　　　譙　氏¶
　　　　　許　氏¶
　　　　　俞　氏¶
　　　　　張　氏¶
　　　　　　　講義十卷不知作者又有傳録訓解¶
　　　　　　　不著姓名闕而存之¶
<pb:KR1d0057_WYG_000-31b>¶
　　　　　　　　以上解義唯嚴陵方氏廬陵胡氏¶
　　　　　　　　始末全備自餘多不過二十篇或¶
　　　　　　　　三數篇或一二篇或因講説僅十¶
　　　　　　　　數章其他如語録如文集凡有及¶
　　　　　　　　於禮經可以開曉後學者裒輯編¶
　　　　　　　　次麤已詳盡唐杜佑通典論議喪¶
　　　　　　　　制者亦已編入獨紹興間進士夏¶
　　　　　　　　休撰破禮記二十卷斷章析句妄¶
<pb:KR1d0057_WYG_000-32a>¶
　　　　　　　　加譏詆中庸大學猶且不免其不¶
　　　　　　　　知量甚矣大抵解經非其他著書¶
　　　　　　　　比前後諸儒類嘗講究後學偶得¶
　　　　　　　　昔賢未竟之㫖曽未一二動欲牽¶
　　　　　　　　强餖飣自為一書以垂世不無差¶
　　　　　　　　謬蹈襲之患至有立意毁訾如休¶
　　　　　　　　者亦登載中興館閣書目今不取¶
