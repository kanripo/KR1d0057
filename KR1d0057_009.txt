# -*- mode: mandoku-view; -*-
#+TITLE: 禮記集說
#+DATE: 2015-08-24 22:10:09.407760
#+PROPERTY: ID KR1d0057
#+PROPERTY: BASEEDITION WYG    
#+PROPERTY: JUAN 卷九
<pb:KR1d0057_WYG_009-1a>¶
欽定四庫全書¶
　禮記集説卷九　　　　　　宋　衛湜　撰¶
外事以剛日内事以柔日凡卜筮日旬之外曰逺某日¶
旬之内曰近某日喪事先逺日吉事先近日¶
　鄭氏曰順其出外為陽順其居内為隂旬十日也喪¶
　事𦵏與練祥也吉事祭祀冠取之屬也¶
　孔氏曰自此至踐之一節明卜筮及用日之法外事¶
　郊外之事内事郊内之事十日有五竒五偶甲丙戊¶
<pb:KR1d0057_WYG_009-1b>¶
　庚壬五竒為剛乙丁己辛癸五偶為柔然郊天在國¶
　外應用剛日而郊特牲云郊之用辛又社稷是郊内¶
　應用柔日而郊特牲云祀社日用甲者郊社尊不敢¶
　同外内之義自郊社之外則皆用之祭社用甲而召¶
　誥用戊者召誥是告祭非常禮也郊之用辛者惟夏¶
　正郊天及雩大享明堂耳若圜丘自用冬至日五時¶
　迎氣各用其初朔之日不皆用辛凡先聖王所以立¶
　卜筮者所以使民信時日也必用蓍龜者劉向云龜¶
<pb:KR1d0057_WYG_009-2a>¶
　千嵗而靈蓍百年而神以其長久故能辨吉凶也説¶
　文云蓍蒿屬生千嵗三百莖洪範五行傳云蓍生百¶
　年一本百莖論衡云七十年生一莖神靈故生遲史¶
　記曰滿百莖者其下有神龜守之上有雲氣覆之淮¶
　南子云卜筮實問於神龜筮能傳神命以告人案易¶
　繫辭云定天下之吉凶莫大乎蓍龜據此文蓍龜知¶
　靈相似無長短也左傳筮短龜長乃大史史蘇欲止¶
　晉獻公娶驪姬託言云耳鄭康成註占人云占人亦¶
<pb:KR1d0057_WYG_009-2b>¶
　占筮言掌占龜者筮短龜長主於長者是鄭亦以龜¶
　筮為有長短也凡卜筮者若大事則卜筮並用皆先¶
　筮後卜見周禮筮人若次事則唯卜不筮小事則無¶
　卜唯筮天子既爾諸侯亦然但春秋亂世皆先卜後¶
　筮然尚書先云龜從者以尊卑言之也鄭註周禮云¶
　筮凶則止不卜而洪範有筮逆龜從者崔靈恩云凡¶
　卜筮天子皆用三若三筮並凶則止鄭云若一吉一¶
　凶雖筮逆猶得卜之洪範所云是也大夫士則大事¶
<pb:KR1d0057_WYG_009-3a>¶
　卜小事筮旬之外曰逺某日者案少牢大夫禮今月¶
　下旬筮來月上旬是旬之外日也主人告筮者云欲¶
　用逺某日此謂大夫禮旬之内曰近某日者案特牲¶
　士禮云不諏日註云士賤職䙝時至事暇可以祭則¶
　筮其日是士於旬初即筮旬内之日是旬之内日也¶
　主人告筮者云用近某日此據大夫士有旬内旬外¶
　之日若天子諸侯其有雜祭或用旬内或用旬外其¶
　辭皆與此同喪事謂𦵏與二祥是奪哀之義非孝子¶
<pb:KR1d0057_WYG_009-3b>¶
　所欲但制不獲已故卜先從逺日而起宣八年左傳¶
　云卜𦵏先逺日辟不懐也謂不思親也先逺日謂如¶
　今月下旬先卜來月下旬不吉卜中旬不吉卜上旬¶
　吉事謂祭祀冠昬之屬故少牢云若不吉則及逺日¶
　又筮日如初是先近日也¶
　馬氏曰辰以日為母日以甲為子剛柔在日不在辰¶
　剛則陽而主外師田外祭之類外事也故用剛日詩¶
　吉日戊午春秋壬午大閱甲午治兵是也柔則隂而¶
<pb:KR1d0057_WYG_009-4a>¶
　主内冠昬内祭之類内事也故用柔日儀禮少牢饋¶
　食用丁巳春秋己卯烝乙酉吉禘于莊公丁丑作僖¶
　公主丁卯大事于太廟辛巳有事於太廟辛巳立武¶
　宫癸酉有事于武宫丁丑夫人姜氏入是也士虞禮¶
　始虞用柔日三虞卒哭用剛日何也曰内事外事以¶
　事之内外為隂陽者也始虞三虞以事之先後為隂¶
　陽者也以事之先後為隂陽則麗乎隂者亦可謂之¶
　外事也郊外事也日用辛社内事也日用甲何也皇¶
<pb:KR1d0057_WYG_009-4b>¶
　天后土之於天下其近無内其逺無外故郊雖在外¶
　特尊而逺之非外事也社雖在内特親而近之非内¶
　事也甲者日之始而主生辛者向中而主成萬物之¶
　生本乎社其成功則歸諸天此社所以用辛也吉事¶
　人情之所欲故先近者喪事人情之所不忍故先逺¶
　者¶
　廬陵胡氏曰春秋郊皆用辛故郊特牲云郊用辛又¶
　春秋升陘之戰用丁未泓之戰用己巳而武王癸亥¶
<pb:KR1d0057_WYG_009-5a>¶
　陳于商郊則非剛也¶
　横渠張氏曰祭之筮日若再不吉則止諏日而祭更¶
　不筮據儀禮唯有筮逺日之文不云三筮筮日之禮¶
　只是二筮先筮近日後筮逺日不從則直諏日用下¶
　旬逺日蓋二筮足以致聽命鬼神之意而祀則不可¶
　廢¶
　藍田吕氏曰卜筮者先王所以求之鬼神之道也先¶
　儒云天子之用卜筮大事先筮而後卜筮人之説是¶
<pb:KR1d0057_WYG_009-5b>¶
　也次事唯卜不筮表記天子無筮謂征伐出師若廵¶
　狩是天子出行皆用卜無筮是也小事無卜唯筮筮¶
　人九筮是也其説然矣唯天子無筮指為次事而無¶
　所據恐此非周人之禮也凡事有二則疑人謀不能¶
　決必求之鬼神此所以問卜筮也然有疑而莫適從¶
　者如立君或曰某可立或曰某不可立其位均也其¶
　親均也其賢均也戰者或曰可戰或曰不可戰其義¶
　均也其利均也如此則一聽於神以定其吉凶也有¶
<pb:KR1d0057_WYG_009-6a>¶
　疑而不敢専者如建都邑地利便矣人居便矣擇而¶
　居之可矣如時日者祭必用是時𦵏必用是月諏而¶
　用之可矣然即其中以求之神蓋有所尊也¶
　廣安游氏曰外事以剛日内事以柔日此謂順其隂¶
　陽也聖人之治天下本之以自然行之以至順如此¶
　而已三才之道在天為隂陽在地為剛柔在人為仁¶
　義仁者陽與剛之屬也義者隂與柔之屬也古人以¶
　是二端盡三才之理然此二者不可以交相雜也柔¶
<pb:KR1d0057_WYG_009-6b>¶
　者從隂剛者從陽外者從剛内者從柔此謂自然而¶
　至順者也惟其本之以至順行之以自然則凡所謂¶
　道者皆自是而起隂陽剛柔不可以相入猶仁義之¶
　不可以相入也當陽而柔當隂而剛當仁而義猶當¶
　暑而寒當寒而暑也禮曰天地位萬物育苟隂陽錯¶
　置寒暑相失仁義失位雖有天下之聖智亦末如之¶
　何矣易曰本乎天者親上本乎地者親下物各從其¶
　類也又曰方以類聚物以羣分吉凶生矣聖人之所¶
<pb:KR1d0057_WYG_009-7a>¶
　以治人事者用此道也所以位天地育萬物者用此¶
　道也所以見天地萬物之情者用此見之也所以知¶
　鬼神之情狀者用此知之也吉事先近日近日不吉¶
　而後及逺古之為冠昬者其辭曰以嵗之虞以嵗之¶
　不易蓋古人敦睦九族至於昬友皆為之服而其服¶
　之之際飲食起居各有變也惟其如此較之後世吉¶
　祥無故之日蓋有時而難得也故憂其不易而多虞¶
　速欲畢冠昬之事其先近日或亦此意¶
<pb:KR1d0057_WYG_009-7b>¶
曰為日假爾泰龜有常假爾泰筮有常卜筮不過三卜¶
筮不相襲龜為卜筴為筮卜筮者先聖王之所以使民¶
信時日敬鬼神畏法令也所以使民決嫌疑定猶與也¶
故曰疑而筮之則弗非也日而行事則必踐之¶
　鄭氏曰為日假爾命龜筮辭龜筮於吉凶有常大事¶
　卜小事筮求吉不過三魯四卜郊春秋譏之襲謂卜¶
　不吉則又筮筮不吉則又卜是瀆龜筴也晉獻公卜¶
　取驪姬不吉公曰筮之是也弗非無非之者日所卜¶
<pb:KR1d0057_WYG_009-8a>¶
　筮之吉日也踐讀曰善¶
　孔氏曰卜擇吉日故云為日假因也爾汝也指蓍龜¶
　也泰大中之大也欲褒美此龜筮故謂為泰也一卜¶
　不吉而凶又卜以至於三三若不吉則止筮亦然也¶
　襲因也前卜不吉則止不得因而更筮筮亦然表記¶
　亦云卜筮不相襲鄭註云大事則卜小事則筮與此¶
　註不同者明襲有二義一則大事小事各有所施不¶
　得因龜卜小事因蓍筮大事也二則筮不吉不可復¶
<pb:KR1d0057_WYG_009-8b>¶
　卜卜不吉不可復筮兩註各舉其一也龜為卜筴為¶
　筮此解卜筮所用也龜處筮後龜覆於筮筴為筮者¶
　筴在龜前為決也謂蓍為筴者筴以謀筴為義言用¶
　此物以謀於前事也師説云卜覆也以覆審吉凶筮¶
　決也以決定其惑劉氏以為卜赴也赴來者之心筮¶
　問也問筮者之事赴問互言之案白虎通稱禮三正¶
　記天子龜一尺二寸諸侯一尺大夫八寸士六寸説¶
　文云天子蓍長九尺諸侯七尺大夫五尺士三尺龜¶
<pb:KR1d0057_WYG_009-9a>¶
　隂也故其數偶蓍陽也故其數竒卜筮者先聖王所¶
　以使民信時日者解所以須卜筮之義也先聖王云¶
　者王未必聖古來非一聖不必王孔子是也明造制¶
　卜筮必須聖位兼并也時者四時及一日十二時也¶
　日者甲乙之屬聖王制此卜筮使民謹擇而信時日¶
　與吉凶也法典則也令敎訓也猶與者説文云皆獸¶
　名猶玃屬與象屬二獸進退多疑人多疑者似之故¶
　謂之猶與故曰以下引舊語以結之言卜筮以定是¶
<pb:KR1d0057_WYG_009-9b>¶
　非若有疑而筮之則人無非之也不言卜從可知踐¶
　善也言卜得吉而行事必善也　崔氏曰不過三者¶
　謂不過三用若大事龜筮並用者先用三王筮次用¶
　三王龜如是一也三如是乃為三也若初時三筮三¶
　龜皆凶則止或逆多從少或從多逆少如此者皆至¶
　於三也單卜單筮其法唯一用而已不吉則擇逺日¶
　不至於三也¶
　藍田吕氏曰命龜者周官大卜主之命筮人君未聞¶
<pb:KR1d0057_WYG_009-10a>¶
　必筮人主之大夫則筮史命之少牢禮是也大夫之¶
　於卜三命之涖卜以主人所卜命卜史如士喪禮宗¶
　人受卜人龜示髙涖卜受視反之宗人還少退受命¶
　命曰哀子某來日卜𦵏其父某甫考降無有近悔許¶
　諾不述命還即席西面坐命龜興授卜人龜蓋士禮¶
　略故不述命若大夫則命卜以主人之命命宗人宗¶
　人述涖卜之命即席坐又命龜曰假爾泰龜有常是¶
　所謂三命之士卜不述命則二命之是也大夫於筮¶
<pb:KR1d0057_WYG_009-10b>¶
　則二命之少牢饋食禮史受命于主人主人曰孝孫¶
　某來日丁亥用薦嵗事云云史曰諾西面遂述命曰¶
　假爾泰筮有常孝孫某來日丁亥云云是也士筮則¶
　一命之特牲禮云宰自主人之左賛命筮者許諾即¶
　席坐筮是也言泰龜泰筮尊而大之也有常言吉凶¶
　不僣也卜筮不過三者當謂卜筮日與地之類如喪¶
　祭舉三旬之日或先逺或先近卜之筮之如建都邑¶
　洛誥曰我卜河朔黎水我乃卜澗水東瀍水西惟洛¶
<pb:KR1d0057_WYG_009-11a>¶
　食我又卜瀍水東亦惟洛食是也如卜筮事則有從¶
　有逆不可再三易曰初筮告再三瀆是也卜筮不相¶
　襲者凡常事卜不吉則不筮筮不吉則不卜也若大¶
　事則先筮而後卜洪範汝則有大疑謀及乃心謀及¶
　卿士謀及庶民謀及卜筮故有龜從筮從或龜從筮¶
　逆是龜筮並用也晉卜納襄王得黄帝戰于阪泉之¶
　兆又筮之則遇大有之睽亦龜筮並用也故知不相¶
　襲者非大事也龜為卜筴為筮周官龜人掌取龜攻¶
<pb:KR1d0057_WYG_009-11b>¶
　龜入于龜室釁之以待用凡卜龜人奉龜以往大卜¶
　蒞卜眡髙命龜菙氏以明火爇燋遂龡其焌契以授¶
　卜師卜師揚火作龜致其墨以示卜人卜人占之其¶
　占視其兆太卜掌三兆之法其經兆之體皆百有二¶
　十其頌皆千有二百此龜為卜也筴蓍也古者以蓍¶
　為筮而揲卦其用四十有九分而為二掛一而揲之¶
　以四歸竒於扐是為一變再扐掛又為一變三變成¶
　爻以四揲之數七八九六以辨隂陽老少十有八變¶
<pb:KR1d0057_WYG_009-12a>¶
　而成卦凡筮筮人布席左執筴右抽上韥兼執之受¶
　命于主人主人授之筮人許諾擊筮述命立筮卦者¶
　坐卦以木卒筮書卦于木示主人乃退占士所以異¶
　者不述命坐筮而已其占視其卦太卜掌三易之法¶
　其經卦皆八其别皆六十有四此筴為筮也信時日¶
　者祭祀喪𦵏之日既卜筮而用之不敢改也敬鬼神¶
　者人謀非不定而猶求於鬼神知有所尊而不敢必¶
　也畏法令者人君法令有疑者決之卜筮則人君且¶
<pb:KR1d0057_WYG_009-12b>¶
　不敢専況下民乎嫌疑者物有二而相似也猶與者¶
　事有二而不決也如建都邑某地可都某地亦可都¶
　此嫌疑也故卜筮以決之如卜戰或曰可戰或曰不¶
　可戰此猶與也故卜筮以定之此先聖王所以神道¶
　設敎也問焉而以言其受命也如響惟精誠可以致¶
　之既曰卜筮矣則惟卜筮之為聽不可二也有疑而¶
　筮既筮而不信諏日而卜既卜而弗踐是為不誠不¶
　誠之人不能得之人況可得之鬼神乎踐踐履而用¶
<pb:KR1d0057_WYG_009-13a>¶
　是日恐不必改為善¶
　馬氏曰布席謂之為席擇日謂之為日以其有所為¶
　故也大羮謂之泰羮瓦尊謂之泰尊龜謂之泰龜筮¶
　謂之泰筮以其有所尊故也目有光而不能明假日¶
　月而後明事有吉凶而不能知假蓍龜而後知故曰¶
　假爾龜筮事之萬變不同理之是非不一卜筮而體¶
　吉則吉體咎則咎故曰有常卜筮吉而不可以襲卜¶
　筮不吉而不得以過三詩刺我龜既厭亦以其過三¶
<pb:KR1d0057_WYG_009-13b>¶
　故也大事有時日而用卜小事無時日而用筮天子¶
　無筮而以卜為主諸侯有守筮而以筮為主以其不¶
　相襲故也¶
　山隂陸氏曰為日以人事為之耳且曰假爾則以誠¶
　在我故也吉凶亦在我故也龜舊也蓍老也是故謂¶
　之泰書曰三龜一習吉又曰卜不習吉據此龜襲龜¶
　可也若大事先筮而後卜筮不吉雖卜可也非所謂¶
　襲襲謂若卜筮不吉又卜筮之言龜則象見言筴則¶
<pb:KR1d0057_WYG_009-14a>¶
　數見日而行事則必踐之踐讀如字言不敢輙廢是¶
　日¶
　長樂陳氏曰蓍者陽中之隂故植而知數龜者隂中¶
　之陽故動而知象陽必成之以隂故龜之長也其數¶
　偶隂必成之以陽故蓍之長也其數竒卜筮使人違¶
　凶而之吉故曰泰龜泰筮卜筮不吉則不可過三卜¶
　筮吉則不可以襲過三則瀆鬼神者也襲則疑鬼神¶
　者也瀆則不敬疑則不信故禹欲襲於枚卜而舜所¶
<pb:KR1d0057_WYG_009-14b>¶
　不從魯僖卜郊至於四而孔子所譏也夫物生先象¶
　而後數卜筮先筮而後卜則先象而後數者自幽而¶
　之乎明先筮而後卜者自明而稽乎幽晉獻公先卜¶
　後筮是不知卜筮先後之理也白虎通以大夫而下¶
　皆有龜是不知家不寳龜之禮也¶
　嚴陵方氏曰龜則卜之體也蓍則筮之用也上言其¶
　體下言其用互相備也龜以動為陽蓍以植為隂陽¶
　為大故大事用卜隂為小故小事用筮大可以兼小¶
<pb:KR1d0057_WYG_009-15a>¶
　故大事亦用筮小不可以兼大故小事則不及於卜¶
　焉金縢言卜三龜洪範言三人占故或以此為三王¶
　之龜筴然所以為不過三則一也卜筮不過三三卜¶
　之矣而又卜之是卜與卜相襲也三筮之矣而又筮¶
　之是筮與筮相襲也不相襲者慮其瀆神而已故卜¶
　不習吉而書所以明是理也初筮告而易所以取是¶
　喻也且大禹謨言龜筮協從洪範言龜筮共違于人¶
　周官大事先筮而後卜則卜與筮兩相襲也明矣襲¶
<pb:KR1d0057_WYG_009-15b>¶
　因也與不相襲禮之襲同義先王之時無非卜筮之¶
　用上以民為言者與民同其患而已¶
　石林葉氏曰不過三則無瀆禮不相襲則無廢事先¶
　王是以稽諸天而信時日畏鬼神雖疑而筮之不敢¶
　以非考諸人而使民決嫌疑定猶與雖日而行事則¶
　必踐其言也¶
　廬陵胡氏曰卜筮不過三經意大抵謂卜筮不可瀆¶
　如易再三瀆之義王鄭太拘此與表記皆云卜筮不¶
<pb:KR1d0057_WYG_009-16a>¶
　相襲襲有侵奪義若卜不吉而筮吉筮不吉而卜吉¶
　則為相奪也故卜不吉則止¶
　長樂劉氏曰信時日謂先事而致敬也敬鬼神謂不¶
　吉則不敢祭也畏法令謂禮雖失莫敢不行事雖繁¶
　莫敢不敬也決嫌疑謂考三才之吉凶以祛其惑也¶
　定猶與謂賾五行之逆順以蔽其志也故從於筮者¶
　人弗敢非日而行者事罔不踐聖王之作豈徒然哉¶
　講義曰是非不明故筮筮而是非明矣由是以行斯¶
<pb:KR1d0057_WYG_009-16b>¶
　無或非之者也此人將有行而卒於不能踐履則疑¶
　以敗之耳因日之吉而後行斯所以能踐也蓋信時¶
　日敬鬼神畏法令則其弗非可知矣決嫌疑定猶與¶
　則其必踐可知矣¶
　廣安游氏曰使民信時日敬鬼神畏法令此聖人示¶
　人以天顯之道也書曰厥弟弗念天顯傳曰以象天¶
　明又曰則天之明又曰神之格思不可度思矧可斁¶
　思夫天之髙逺鬼神之難知人以為可得而誣也聖¶
<pb:KR1d0057_WYG_009-17a>¶
　人以為是有明且顯者存焉夫明且顯者人之所畏¶
　者也人之所謂有鬼神者有此者也聖人之所法以¶
　為政者法此者也故曰為父子兄弟姑姊甥舅昬姻¶
　以象天明為君臣上下以則地義為刑罰威獄使民¶
　畏忌以類其震耀殺戮為温慈和惠以效天之生殖¶
　長育凡此者皆自有所謂天顯者而後得以有之者¶
　也惟其然也所以信時日敬鬼神畏法令者可得而¶
　行也苟其不然而强以使之天下其孰能從也苟為¶
<pb:KR1d0057_WYG_009-17b>¶
　不從不信時日不敬鬼神不畏法令則豈復生生不¶
　窮至於今哉且三才之道相資而成者也後世以為¶
　人者専乎治人而無恤乎鬼神治乎明而無恤乎其¶
　幽如柳子厚卜筮不足用盟誓不足信之説皆非也¶
　金華邵氏曰卜筮之事忽之者則以為不足信泥之¶
　者則以為不可不信記禮者慮夫人泥之也則曰不¶
　過三不相襲又慮夫人忽之也則曰信時日敬鬼神¶
　畏法令是又戒其忽也然則君子之於卜筮將如之¶
<pb:KR1d0057_WYG_009-18a>¶
　何孔子曰敬鬼神而逺之以其為無則在所當敬以¶
　其為有則在所當逺惟處之於若有若無之間君子¶
　之於卜筮當如是而已¶
　金華唐氏曰易曰天地設位聖人成能人謀鬼謀百¶
　姓與能天地大矣有所不能而聖人實成之聖人之¶
　聦明固髙於天下而不敢自用其聦明明則有人謀¶
　幽則有鬼謀謀無不盡斷而行之則固在聖人故百¶
　姓之與能舍聖人亦無所歸也洪範之有稽疑其以¶
<pb:KR1d0057_WYG_009-18b>¶
　此哉夫五事脩於己八政施於民五紀協於天皇極¶
　建而三徳乂人事可謂盡矣理有未易窮變有未易¶
　應明而人謀不能無疑將遂行之乎疑謀之成其害¶
　實大將遂不行乎勢有不可不行者聖人於此乃始¶
　決之於鬼謀人心之與鬼神本無以異知覺有先後¶
　則與鬼神合其吉凶者大人而已故人心之不同不¶
　若鬼神之徳於吉凶為審也鬼神猶不可斁矧可度¶
　乎而吾何以通之天地之生神物固將以通神明之¶
<pb:KR1d0057_WYG_009-19a>¶
　徳也天生神物聖人則之故探賾索隠鉤深致逺以¶
　定天下之吉凶成天下之亹亹者莫大乎蓍龜而非¶
　聖人莫之能用也聖人用蓍龜以為卜筮立之官守¶
　為之法數然後吉凶可得而審矣苟不擇其人而建¶
　立之則有如曹人之貨晉筮史齊史之阿崔子甚而¶
　若漢丘子明者疑可得而稽乎然而象數之變無窮¶
　而一智之能有盡聖人之法吾皆不可廢也傳之各¶
　有其人則立時人作卜筮可偏乎哉兆有三兆易有¶
<pb:KR1d0057_WYG_009-19b>¶
　三易故卜以三龜而筮以三易則占者固三人矣三¶
　龜而習吉如周公之金縢不然而皆不吉其從何疑¶
　三者有所未同則從其重可也故曰三人占則從二¶
　人之言古之用卜筮有常事焉有非常之事焉祀之¶
　牲日昬冠之日賔主之宅死之𦵏居之鄰家之宰師¶
　之御右致師嘗之卜芟獮之卜戒社之卜稼若此之¶
　類皆卜筮之常者故龜有八命筮有九筮官司之守¶
　在周禮詳矣於左氏備矣其大者君或臨之要皆常¶
<pb:KR1d0057_WYG_009-20a>¶
　事而已稽疑言王者大法豈言其常者哉所謂大疑¶
　則周禮之大詢所謂國危國遷立君者是矣王者之¶
　於大疑豈遽舍人謀而從鬼謀哉先之乃心次之卿¶
　士次之庶民然後及於卜筮禹謨之所謂官占可攷¶
　矣使立君而皆如禹國遷而皆如作洛行危事而皆¶
　如伐商則是之謂大同身其康强子孫其逄吉斷可¶
　必矣詢國遷如盤庚之治亳詢國危如周公之東征¶
　吾無權哉故五占從其多而以龜筮為主則雖如商¶
<pb:KR1d0057_WYG_009-20b>¶
　周之卿士庶民小有不同終亦可以獲吉而邾文公¶
　之遷繹雖不利於君尚不失為知命也然聖人之為¶
　卜筮以稽疑也不疑何卜晉立驪姬崔取棠姜雖不¶
　卜知其凶矣然卜而皆驗以是知受命如響吉凶與¶
　民同患聖人之仁天下至矣卜不可違故違卜不祥¶
　卜不可瀆故卜不習吉卜筮不相襲卜不可以非所¶
　宜故易不可以占險春秋之際猶可驗也然春秋之¶
　際卜筮之法數猶存而稽疑之意乖故違者瀆者卜¶
<pb:KR1d0057_WYG_009-21a>¶
　非所宜者以卜為市假卜為詐者靡不有之洪範之¶
　道晦周官之職廢矣然當時賢者尚多禄仕於卜史¶
　之中其占驗將若符契自秦滅學而疇人子弟分散¶
　三兆之書遂亡周易僅存而術數淺駮後世莫能名¶
　古人之法遇艮之八坦然著明而學如杜預尚不能¶
　知遂使范寗謂左氏失之誣而柳宗元非國語肆為¶
　無忌憚之論夫以卜筮者象其占乃聖人之道而稽¶
　疑九疇之一也其庸可廢乎¶
<pb:KR1d0057_WYG_009-21b>¶
　賈氏曰筮法古用木畫地今則用錢以三少為重錢¶
　重錢則九也三多為交錢交錢則六也兩多一少為¶
　單錢單錢則七也兩少一多為拆錢拆錢則八也連¶
　山歸藏周易並用夏殷以不變者為占周易以變者¶
　為占亦三人各占一易三占從二三者三吉為大吉¶
　一凶為小吉三凶為大凶一吉為小凶(儀禮/䟽)¶
君車將駕則僕執䇿立於馬前已駕僕展軨效駕奮衣¶
由右上取貳綏跪乗執䇿分轡驅之五歩而立君出就¶
<pb:KR1d0057_WYG_009-22a>¶
車則僕并轡授綏左右攘辟車驅而騶至于大門君撫¶
僕之手而顧命車右就車門閭溝渠必歩¶
　鄭氏曰奮振去塵也貳副也跪乗未敢立敬也驅之¶
　五歩調試之僕并轡授綏者車上僕所主也左右謂¶
　羣臣陪位侍駕者攘却也或者攘古讓字車右勇力¶
　之士備制非常者君行則陪乗君式則下歩行¶
　孔氏曰此以下至卷末緫明乗車顧式僕御謹敬之¶
　事君車君所乗之車也將駕謂始欲駕行時也僕即¶
<pb:KR1d0057_WYG_009-22b>¶
　御車者古者僕用好人為之故孔子曰吾執御矣又¶
　子適衛冉有僕及周禮諸僕皆用大夫士也䇿馬杖¶
　也别有人牽馬駕車僕執馬杖監駕立馬前恐馬行¶
　也已駕駕竟也展視軨轄頭轊也車行由轄故具視¶
　之效白也僕監視駕竟而入白君駕車也由從也僕¶
　入白駕竟先出就車於車後自振其衣去塵從右邊¶
　升上必從右者君位在左故辟君空位也綏登車索¶
　綏有二一是正綏擬君之升一是副綏擬僕右之升¶
<pb:KR1d0057_WYG_009-23a>¶
　故僕振衣畢取副綏而升也跪乗者僕先試車時君¶
　未出未敢依常而立故跪乗以為敬轡御馬索也車¶
　有一轅而四馬駕之中央兩馬夾轅者名服馬兩邊¶
　者名騑馬亦曰驂馬故詩云兩服上驤兩驂鴈行然¶
　每一馬有兩轡四馬八轡以驂馬内轡二繫於軾前¶
　其驂馬外轡及夾轅兩服馬各二轡分置兩手故詩¶
　云六轡在手也今言執䇿分轡謂一手執馬杖以三¶
　轡置空手中以三轡置杖手中也分轡竟則試驅行¶
<pb:KR1d0057_WYG_009-23b>¶
　之五歩乃立初跪而驅令馬行五歩則倚立以待君¶
　出蓋跪以見敬而立則調試之也君出就車則僕并¶
　六轡及䇿置一手中一手取正綏授君令登車此當¶
　右手并轡左手授綏轉身向後引君上也辟逺也君¶
　己上車車欲進行故左右侍駕陪位諸臣皆遷郤以¶
　辟車使不妨車行也左右已辟故驅車而進則左右¶
　從者疾趨從車行也大門君之外門車行至外門君¶
　撫僕手撫按止也僕手執轡車行由僕君欲令駐車¶
<pb:KR1d0057_WYG_009-24a>¶
　故抑止僕手也顧回顧也車右勇士之士也車行則¶
　有三人君在左僕人中央勇士在右車方驅時勇士¶
　亦從趨在後今至大門方出履險阻恐有非常故回¶
　顧命車右上車也門閭謂凡所過門閭處溝廣深四¶
　尺渠亦溝也歩謂下車也此車右勇士之禮若至門¶
　閭溝渠則車右必下車所以然者一則君子不誣十¶
　室過門閭必式君式則臣當下也二則溝渠是險阻¶
　恐有傾覆故勇士亦須下扶持之僕不下者車行由¶
<pb:KR1d0057_WYG_009-24b>¶
　僕僕下則車無御故不下也¶
　山隂陸氏曰執䇿僕之事也君按轡而已¶
　藍田吕氏曰此章言僕御君車之法也僕御君車其¶
　節有五將駕執䇿立於馬前一也已駕展軨效駕二¶
　也先上車執䇿分轡驅之五歩三也君出就車并轡¶
　授綏四也車至大門君撫僕手顧命車右上車五也¶
　䇿者所以驅馬僕之所從事也君車將駕僕執䇿立¶
　於馬前臨而視之則駕者無敢不謹也轄車之所賴¶
<pb:KR1d0057_WYG_009-25a>¶
　以行也既展軨乃敢白君故曰效駕僕在右君位在¶
　左升由右便也門閭溝渠必歩防有竊發之變傾覆¶
　之虞也¶
　横渠張氏曰展軨謂周視一車百物無廢而軨者轄¶
　頭轊也任重之要故為展視之主焉至尊將乗慎重¶
　當然僕之禮也¶
　嚴陵方氏曰展省也與展墓之展同義效駕若臧倉¶
　請曰今乗輿己駕是也綏有正有貳正綏即王制所¶
<pb:KR1d0057_WYG_009-25b>¶
　謂大綏少儀所謂良綏是矣貳綏即王制所謂小綏¶
　少儀所謂散綏是矣車右即周官之司右是矣蓋人¶
　之左手足不如右强故車右置勇力之士¶
　廬陵胡氏曰軨車欄也欄可倚故楚詞九辨云倚結¶
　軨兮長太息又宣帝紀軨獵車註前有曲軨盧氏云¶
　軨轄頭轊非車欄也車欄之苓字不作車邊案楚詞¶
　云倚軨若非欄何可倚乎推此則轄頭并欄皆曰軨¶
　也案春秋傳左并轡則此亦當在於左而右手授綏¶
<pb:KR1d0057_WYG_009-26a>¶
　轉身向後引君登也¶
　新安王氏曰車驅而騶至于外門君按僕手暫止其¶
　驅命車右登車車右既登則僕之驅車自當如故然¶
　過門閭臨溝渠馬必歩而不騁騁則行疾歩則行緩¶
　記曰歩路馬必中道左傳言歩馬者皆謂馬緩行也¶
　門閭必歩恐或有衝突也溝渠必歩恐或有傾仆也¶
　舊説以歩為車右下車而行非是¶
凡僕人之禮必授人綏若僕者降等則受不然則否若¶
<pb:KR1d0057_WYG_009-26b>¶
僕者降等則撫僕之手不然則自下拘之¶
　鄭氏曰撫小止之謙也自下拘之由僕手下取之也¶
　僕與已同爵則不受¶
　孔氏曰凡僕人謂為一切僕非但為君僕時也車上¶
　既僕為主故為人僕必授綏與所升之人也降等謂¶
　士與大夫大夫與卿御也僕既卑降則主人受取綏¶
　不然者謂僕者敵體則主人宜謙不受其綏也又僕¶
　者雖卑而受其綏不謙猶當撫止其手若不聽自授¶
<pb:KR1d0057_WYG_009-27a>¶
　然後乃受也不降等者既敵不受而僕者必授則主¶
　人當郤手從僕手下自拘取之示不用僕授也¶
　長樂陳氏曰説文曰綏車中把也其飾則有采章其¶
　等則有貴賤詩曰淑旂綏章此綏之飾也禮君綏曰¶
　良綏僕右綏曰貳綏散綏此綏之等也君子之登車¶
　也受綏其既登也正立執綏及致敬然後撫而式焉¶
　正立執綏所以備墜耳昔范鞅逆魏舒請參乗而持¶
　帶亦備墜之意也夫禮有六藝御居一焉故司徒以¶
<pb:KR1d0057_WYG_009-27b>¶
　之敎萬民保氏以之敎國子詩以執轡如組為賢孔¶
　子以執御為能而周官大馭戎僕田僕齊僕之官皆¶
　大夫上士為之則御非賤者之事故有以同等為之¶
　僕者有以降等為之僕者有以弟子為師之僕者有¶
　以貴者為賤人之僕者禮曰若僕者降等則受不然¶
　則否此同等降等者為之僕也君命召雖賤人大夫¶
　士必自御之此貴者為賤人之僕也論語或稱冉有¶
　僕或稱樊遲御此弟子為師之僕也(禮書/)¶
<pb:KR1d0057_WYG_009-28a>¶
客車不入大門婦人不立乗犬馬不上於堂¶
　鄭氏曰不入大門謙也婦人不立乗異於男子犬馬¶
　非贄幣也¶
　孔氏曰公食大夫禮云賔之乗車在大門外西方註¶
　云賔車不入門廣敬也與此同婦人質弱不倚乗倚¶
　立也男子倚乗而婦人坐乗犬馬者賔主相見用充¶
　庭實而已非問聘之贄幣故不上堂贄謂羔雁錦玉¶
　之屬乃上堂也¶
<pb:KR1d0057_WYG_009-28b>¶
　藍田吕氏曰客車不入大門敬主人也婦人不立乗¶
　從安也犬馬不上於堂賤畜也三者或敬或安或有¶
　所賤各從其宜也¶
　嚴陵方氏曰大門謂最外之正門坐乗則安婦人所¶
　乗謂之安車者以此¶
　馬氏曰客車不入大門所以敬主主人出大門迎之¶
　所以敬客故覲禮偏駕不入王門公食大夫禮賔之¶
　乗車在大門外西方是也鄉飲酒禮主人迎賔于庠¶
<pb:KR1d0057_WYG_009-29a>¶
　門之外則上至於以賔禮見王下至於以客禮見者¶
　莫非以大門之外為敬也少儀曰犬則執緤馬則執¶
　靮周官小行人合六幣而圭以馬覲禮侯氏奉束帛¶
　匹馬卓上九馬随之侯氏降則以馬授人蓋以犬馬¶
　獻人則執緤靮而已以馬合幣則達圭而已奉馬而¶
　覲則授人而已皆不上堂之謂也¶
　講義曰犬馬雖可獻之於人然與羔雁玊帛之屬異¶
　矣故效馬者右牽之效犬者左牽之惟恐其執之不¶
<pb:KR1d0057_WYG_009-29b>¶
　力宜不可使上於堂也¶
故君子式黄髮下卿位入國不馳入里必式¶
　鄭氏曰式黄髮敬老也發句言故明此衆篇雜辭也¶
　下卿位尊賢也卿位卿之朝位也君出過之而上車¶
　入未至而下車入國不馳愛人也馳善躪人也入里¶
　必式不誣十室也¶
　孔氏曰此以下明雜敬禮也君子謂人君也人初老¶
　則髮白太老則髮黄故見而式敬也人君尚爾則大¶
<pb:KR1d0057_WYG_009-30a>¶
　夫士可知卿位路門之内門東北面位也國中人多¶
　周官脩閭氏禁馳騁於國中二十五家為里里巷首¶
　有門入里則必式而禮之¶
　嚴陵方氏曰黄髮則老之尤者詩所謂黄髮兒齒是¶
　矣黄土色也形生於土而反於土髮而至於黄則形¶
　將反本故也¶
　藍田吕氏曰車之所過則門外之朝位也卿立於位¶
　以俟君君過之則下非卿之虚位也人君而敬臣之¶
<pb:KR1d0057_WYG_009-30b>¶
　虚位為已過矣入國不馳馳則人不得辟也入里必¶
　式先人之居在焉也¶
　馬氏曰孟子曰養老尊賢易曰養賢以及萬民是能¶
　敬老然後能敬賢敬賢然後能敬人民若夫敬鄉黨¶
　則其私恩而已此言之序也傳曰丞相進見御座為¶
　起乗輿為下此下卿位之意詩曰維桑與梓必恭敬¶
　止此入里必式之意也周官脩閭氏禁馳騁於國中¶
　此入國不馳之意也石慶入里門不下車而其父責¶
<pb:KR1d0057_WYG_009-31a>¶
　之張湛望里門則歩君子多之則入里必式者父母¶
　國之道也昔禹見耕者則式過十室之邑則下孔子¶
　見負版凶服者則式見楚狂接輿則下武王式商容之¶
　閭魏文侯式叚干木之門然則君子凡在所敬者奚¶
　常不式且下哉記之所言特其大率而已¶
　李氏曰國君而下卿位不已過乎曰君子所以待天¶
　下之賢臣其禮有隆而無殺者篤於至誠而已其樂¶
　也始於樂至於衎至於綏之而終於又思可謂隆矣¶
<pb:KR1d0057_WYG_009-31b>¶
　其燕也始於敖至於且湛亦可謂隆矣其篤於至誠¶
　如此下其位亦不為過也入國不馳愛也入里必式¶
　恭也推愛則仁不可勝用也充恭則禮不可勝用也¶
　臨川玉氏曰入國不馳愛敬之道也¶
君命召雖賤人大夫士必自御之¶
　鄭氏曰御當為迓君雖使賤人來必自出迎之尊君¶
　命也春秋傳曰跛者御跛者眇者御眇者皆迓也¶
　孔氏曰鄭引春秋見成二年公羊傳¶
<pb:KR1d0057_WYG_009-32a>¶
　横渠張氏曰御謂御車也奉君命而召雖所召者賤¶
　使者當親御之¶
　嚴陵方氏曰自御為之僕也故僕人之禮前經有降¶
　等者以此¶
　馬氏曰春秋洮之盟尊王人雞澤之盟尊單子平丘¶
　召陵之盟尊劉子鄄之盟尊單伯蓋朝服雖敝必加¶
　於上弁冕雖舊必加於首王人雖微必先諸侯必先¶
　諸侯者所以尊王命也君命召雖賤人大夫士必自¶
<pb:KR1d0057_WYG_009-32b>¶
　御之其意亦若是而已¶
介者不拜為其拜而蓌拜¶
　鄭氏曰蓌則失容節蓌猶詐也¶
　孔氏曰蓌挫也戎容暨暨著甲而屈拜則挫損其戎¶
　威之容也一云蓌詐也言著鎧而拜形儀不足似詐¶
　也¶
　長樂陳氏曰古者介胄有不可犯之色介者不拜蓋¶
　介者所以服人拜者所以服於人服人者無所服於¶
<pb:KR1d0057_WYG_009-33a>¶
　人故不拜焉不拜而周禮謂之肅拜是亦不拜之拜¶
　也兵法曰軍容不入國國容不入軍軍容入國則民¶
　徳廢國容入軍則民徳弱兵車不式危事不齒介者¶
　不拜不以國入軍也鄢陵之戰郤至不拜楚使崤之¶
　役蹇叔之子不拜其父細柳之屯周亞夫不拜其君¶
　可謂知此矣(禮書/)¶
　新安朱氏曰蓌猶言有所枝柱不利屈伸也¶
祥車曠左乗君之乗車不敢曠左左必式¶
<pb:KR1d0057_WYG_009-33b>¶
　鄭氏曰祥車𦵏之乗車空神位也乗君之乗車君存¶
　惡空其位也¶
　孔氏曰此以下又明僕御之禮祥猶吉也吉車謂生¶
　時所乗𦵏時用為魂車鬼神尚吉也車上貴左故僕¶
　在右空左以擬神也乗車謂君之次路也王者五路¶
　玊象木金革各一路王自乗一所餘四路皆從行臣¶
　若乗此車不敢空左戎右職云㑹同充革車註云㑹¶
　同王乗金路猶以革路行充之者謂居左也若曠左¶
<pb:KR1d0057_WYG_009-34a>¶
　則似祥車近於凶時左必式者雖處左而不敢自安¶
　故恒馮式云乗車則君皆在左若兵戎革路則君在¶
　中央御者居左故成二年韓厥代御居中是也¶
　藍田吕氏曰王者五路君乗其一餘四輅皆臣下乗¶
　之故有乗車也¶
　長樂陳氏曰乗車之禮君處左車右處右僕處中故¶
　造車者必慎於左考工記所謂終日馳騁左不楗是¶
　也器物不敢措之於左月令所謂載耒耜於參保介¶
<pb:KR1d0057_WYG_009-34b>¶
　之御間是也後世魏公子虚左以迎侯生秦皇虚左¶
　以迎太后皆古之遺制耳此特乗車為然若兵卑則¶
　馭者在左戎右在右將帥居中昔晉伐齊郤克將中¶
　軍解張御鄭緩為右郤克傷矢流血及屨鼓音未絶¶
　曰余病矣解張曰自始合而矢貫余手及肘余折以¶
　御左輪朱殷豈敢言病夫郤克傷矢而未絶鼔音則¶
　將在鼔下矣解張傷手而血殷左輪則御在車左矣¶
　然此將帥所乗也若士卒所乗則左人持弓右人持¶
<pb:KR1d0057_WYG_009-35a>¶
　矛中人御故書戒左不攻于左右不攻于右御非馬¶
　之正言左右而又言御則御在中可知也左傳稱秦¶
　師過周北門左右免胄而下言左右下則御在中不¶
　下可知也(僖三十/三年)楚樂伯曰致師者左射以菆是左¶
　人執弓也(宣十/二年)欒鍼為晉侯右曰寡君使鍼持矛焉¶
　(成十/六年)衛太子為簡子右禱曰蒯瞶不敢自佚備持矛¶
　焉是右人持矛也(哀二/年)蓋御無定位右有常處故將¶
　帥車則御在左士卒車則御居中右人之持矛雖將¶
<pb:KR1d0057_WYG_009-35b>¶
　帥士卒之車不同而所居常在右所職常持矛也凡¶
　此皆三人乗車之法也(禮書/)¶
　馬氏曰乗君之乗車不敢曠左不敢虛君位也左必¶
　式不敢安君位也¶
僕御婦人則進左手後右手御國君則進右手後左手¶
而俯¶
　鄭氏曰進左後右逺嫌也進右後左敬也¶
　孔氏曰僕在中央婦人在左僕御之時進左手持轡¶
<pb:KR1d0057_WYG_009-36a>¶
　使形微相背若進右手則近相嚮故後右手以逺嫌¶
　也御國君則禮以相向為敬故進右手既御不得常¶
　式故但俯俛而為敬也¶
國君不乗竒車車上不廣欬不妄指立視五巂式視馬¶
尾顧不過轂國中以䇿彗䘏勿驅塵不出軌¶
　鄭氏曰國君出入必正竒車獵衣之屬廣欬為若自¶
　矜廣猶𢎞也立平視也巂猶規也謂輪轉之度式視¶
　馬尾小俛也顧不過轂為掩在後彗竹帚䘏勿搔摩¶
<pb:KR1d0057_WYG_009-36b>¶
　也¶
　孔氏曰國君不可乗竒邪不正之車隠義云獵車之¶
　形今之鉤車是也衣車如鼈而長也漢桓帝之時禁¶
　臣下乗之車已髙若在上而聲大欬似自驕矜又驚¶
　衆也妄虛也車上無事虚以手指麾四方並為惑衆¶
　也車輪一周為一規乗車之輪髙六尺六寸徑一圍¶
　三三六十八得一丈八尺又六寸為一尺八寸緫一¶
　規為一丈九尺八寸五規為九丈九尺六尺為歩緫¶
<pb:KR1d0057_WYG_009-37a>¶
　為十六歩半在車上所視則前十六歩半地也知巂¶
　為規者聲相近也馬引車其尾近在車欄前故車上¶
　馮式下顧時不得逺矚而視馬尾若轉而顧不得過¶
　轂過轂則掩後人之私轂車轂也論語云車中不内¶
　顧是也入國不馳故不用鞭䇿取竹帚帶葉者為杖¶
　形如埽帚故云䇿彗云䘏勿者以䇿微近馬體不欲¶
　令疾也但僕搔摩之時其形狀䘏勿然軌車轍也車¶
　行遲故塵埃不起不飛揚出轍外也¶
<pb:KR1d0057_WYG_009-37b>¶
　廬陵胡氏曰自五路之外皆竒異之車如漢宣乗軨¶
　獵車也子巂鳥名車上平視不過五巂猶云不過百¶
　雉也雉取其飛不過三丈則五巂當亦取其飛之逺¶
　近為喻孔氏以巂為規案巂音攜不近規也恐非舊¶
　作繠¶
　馬氏曰先王之時作竒技竒器以疑衆者有刑作淫¶
　巧以蕩上心者有禁車不中度不鬻於市用器不中¶
　度不鬻於市則為國君者其可以乗竒車哉蓋造車¶
<pb:KR1d0057_WYG_009-38a>¶
　之法軫方以象地蓋圓以象天輪輻以象日月蓋弓¶
　以象星圓者中規方者中矩立者中權衡者中水玉¶
　路以象徳之美金路以象義之和象輅以象義之辨¶
　革路以象義之制木路以象仁之質凡欲人君俯仰¶
　而觀之則思合天地之徳周旋而視之則思合日月¶
　星辰之明出入不踰於規矩權衡言動不離於道徳¶
　仁義然後竒邪之志不萌於心而中正之行可律於¶
　下此所謂器以藏禮禮以出信者也然則非禮之竒¶
<pb:KR1d0057_WYG_009-38b>¶
　車其可乗哉周官道右詔王之車儀則不廣欬口之¶
　儀也不妄指手之儀也立視五巂式視馬尾目之儀¶
　也顧不過轂首之儀也立欲平故視五巂式欲俯故¶
　視馬尾¶
　嚴陵方氏曰立視五巂則不至於逾逺式視馬尾則¶
　不至於偪下顧不過轂則不至於掩後凡此皆欲容¶
　貎適其中而已論語言車中不内顧不疾言不親指¶
　不内顧則不特不過轂而已不疾言則不特不廣欬¶
<pb:KR1d0057_WYG_009-39a>¶
　而已不親指則不特不妄指而已言之淺深不同者¶
　彼言聖人之儀此言中人之制而已¶
　廣安游氏曰古之觀人者於視聽言動之間所謂言¶
　與動者視常從焉蓋視者人之精神見於外者也孟¶
　子曰觀其眸子人焉廋哉故夫視者可以觀夫人之¶
　神志也傳曰視下言徐又曰目動言肆又曰視不登¶
　帶如此之類皆以視參其言而觀焉故君子於人之¶
　瞻視常為之法此則在車顧視之節也廣欬者矜且¶
<pb:KR1d0057_WYG_009-39b>¶
　泰也妄指者輕且肆也古人於一指顧一瞻視一謦¶
　欬之間其人之賢不肖是非禍福皆可得而分蓋古¶
　人以禮為常一失其節則為改常則人之禍福宜可¶
　得而知也後世之禮不明舉無以為之節舉無以為¶
　節者後世之常也有一人焉而失其節亦是行乎其¶
　常而非禍福之所及也此古今所以為異¶
　新安朱氏曰䇿彗疑謂䇿之彗若今時鞭末韋帶耳¶
國君下齊牛式宗廟大夫士下公門式路馬乗路馬必¶
<pb:KR1d0057_WYG_009-40a>¶
朝服載鞭䇿不敢授綏左必式歩路馬必中道以足蹙¶
路馬芻有誅齒路馬有誅¶
　鄭氏曰皆廣敬也路馬君之馬載鞭䇿不敢執也齒¶
　數年也誅罰也¶
　孔氏曰案齊右職云凡有牲事則前馬註云王見牲¶
　則拱而式又引曲禮云國君下宗廟式齊牛鄭註周¶
　官與此文異公門君之門也路馬君之馬也敬君故¶
　至門下車重君物故式路馬馬比門輕故有下式之¶
<pb:KR1d0057_WYG_009-40b>¶
　異乗路馬謂臣行儀習禮獨行時也路馬君之車馬¶
　臣雖得乗之必朝服而自御又不敢杖馬但載杖以¶
　行也君在則僕人授綏今習儀者身既居左自馭而¶
　乗雖有車右不敢授綏與己也既不曠左故居左但¶
　式以為敬歩猶行也謂單牽君馬行時必在中道正¶
　路為敬也芻食馬草也蹙謂以足蹴蹋之及論量君¶
　馬嵗數皆為不敬亦被責罰也案熊氏曰下齊牛式¶
　宗廟文誤當以周禮齊右註為正宜云下宗廟式齊¶
<pb:KR1d0057_WYG_009-41a>¶
　牛¶
　藍田吕氏曰國君下齊牛式宗廟齊牛以卜之牲所¶
　用於宗廟見則下之過宗廟之門則式之以牲於神¶
　近而門於神逺故敬門殺於牲也路馬非齊牛之比¶
　故敬馬殺於門也云國君下宗廟式齊牛以對大夫¶
　士下公門式路馬事各有所當歩路馬必中道歩習¶
　也中道君所行也誅責也孔子曰於予與何誅傳曰¶
　反誅屨於徒人費皆責也¶
<pb:KR1d0057_WYG_009-41b>¶
　長樂陳氏曰齊牛之於宗廟其輕重不倫國君於宗¶
　廟則式之於齊牛則下之者庸敬在廟斯須之敬在¶
　齊牛也¶
　嚴陵方氏曰齊牛祭牲也嵗時必齊戒以朝之故謂¶
　之齊牛國君下齊牛式宗廟則所以奉神者不敢不¶
　敬故也齊牛則奉神物也宗廟則奉神之居也物無¶
　常用過之為䟽故在車則必下焉居有定所過之為¶
　數故在車則式之而已¶
<pb:KR1d0057_WYG_009-42a>¶
　馬氏曰先王於牲視之則召擇之則卜於嵗時則齊¶
　戒沐浴以朝之於朔望則皮弁素積以迎之牽則必¶
　親殺則必射割則必袒則其見而下之不為過矣乗¶
　路馬則載鞭䇿不敢授綏行必中道凡此敎其敬君¶
　物也以足蹙路馬芻有誅齒路馬有誅凡此戒其慢¶
　君物也先王制禮圖難於其易為大於其細凡以止¶
　邪於未形而已周官太宰八柄言誅内史八枋言殺¶
　此誅所以為殺也宰夫治不以時舉者以告而誅之¶
<pb:KR1d0057_WYG_009-42b>¶
　禁殺戮凡傷人見血而不以告者以告而誅之所以¶
　為責也然則蹙芻齒馬之誅蓋亦責之而已少儀曰¶
　有貳車者之乗馬服車不齒觀君子之衣服服劒乗¶
　馬弗賈君子尚然況其君乎¶
　山隂陸氏曰下齊牛式路馬式宗廟下公門相備也¶
　近則下之逺則式焉相備而言先儒謂宜云下宗廟¶
　式齊牛今經齊牛在上知未誤也未有言鞭䇿者此¶
　言鞭䇿以乗而習之之故也不敢授綏僕者也左必¶
<pb:KR1d0057_WYG_009-43a>¶
　式乗者也¶
　李氏曰國君諸侯也齊右職曰有牲事則前馬蓋王¶
　式齊牛則車右前天子撫式諸侯下之歟¶
　廬陵胡氏曰熊氏云此文疑誤宜云下宗廟式齊牛¶
　非也見齊戒之牲則下過宗廟則式此亦甚明何勞¶
　倒文乎¶
　清江劉氏曰禁過於微則人樂遷善防患於小則患¶
　逺矣齒路馬蹴路馬芻皆有誅是所以逺其防者也¶
<pb:KR1d0057_WYG_009-43b>¶
　路馬者君之路馬也路馬之可敬況其君乎是以國¶
　家之敗常必自其小者始焉民無嚴君之心則無為¶
　貴禮矣¶
　¶
　¶
　¶
　¶
　禮記集説卷九¶
