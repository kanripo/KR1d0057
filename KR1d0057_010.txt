# -*- mode: mandoku-view; -*-
#+TITLE: 禮記集說
#+DATE: 2015-08-24 22:10:09.438743
#+PROPERTY: ID KR1d0057
#+PROPERTY: BASEEDITION WYG    
#+PROPERTY: JUAN 卷十
<pb:KR1d0057_WYG_010-1a>¶
欽定四庫全書¶
　禮記集説卷十　　　　　　宋　衛湜　撰¶
曲禮下第二¶
　孔氏曰案鄭目録云義與前篇同簡䇿重多分為上¶
　下¶
凡奉者當心提者當帶¶
　鄭氏曰髙下之節¶
　孔氏曰自此至則襲一節論臣所奉持及俯仰裼襲¶
<pb:KR1d0057_WYG_010-1b>¶
　之節物有冝奉持之者有冝提挈之者各因其冝奉¶
　之者必仰手當心以奉之提之者必屈臂當帶而提¶
　之帶有二朝服之帶髙於心深衣之帶下於脅此謂¶
　深衣之帶蓋古人常著深衣故也¶
　藍田吕氏曰奉者承之以兩手也提者挈之以一手¶
　也¶
　廬陵胡氏曰案玊藻與深衣説則朝服之帶當心上¶
　而深衣之帶當脅下凡提挈物者髙下皆以帶為準¶
<pb:KR1d0057_WYG_010-2a>¶
　不必専指深衣之帶¶
　馬氏曰容止不有禮則不可觀進退不有禮則不可¶
　度古人以一威儀之肅慢為利害之所召一執玉之¶
　俯仰為禍福之所係則凡見於奉提操執行立屈伸¶
　之末者其可忽哉邾子執玉髙其容仰子貢以為驕¶
　執天子之器則上衡君子以為禮者執主器以髙為¶
　貴執已器以下為敬故也詩曰奉璋峩峩是奉者必¶
　髙故言當心禮曰長者與之提攜是提者必下故言¶
<pb:KR1d0057_WYG_010-2b>¶
　當帶¶
執天子之器則上衡國君則平衡大夫則綏之士則提¶
之¶
　鄭氏曰衡謂與心平上衡謂髙於心彌敬也綏讀曰¶
　妥妥之謂下於心¶
　孔氏曰前明常法此又明臣為君上提奉之禮執持¶
　也上猶髙也衡平也人之拱手正當心平天子至尊¶
　故臣為擎奉皆髙於心國君降於天子故臣為擎奉¶
<pb:KR1d0057_WYG_010-3a>¶
　與心齊平凡言衡有二處大夫衡視則面為衡此衡¶
　謂與心平也大夫又降於諸侯故下於心士卑故提¶
　之又在綏之下上云提者當帶¶
　嚴陵方氏曰夫器無貴賤因人而為貴賤自天子以¶
　至於士貴賤之等各有差等故人愈貴而執器者愈¶
　恭焉¶
　山隂陸氏曰衡髙七尺七寸中人八尺則所謂平衡¶
　與眉齊矣上衡又少髙焉眉一名衡豈為是歟眉為¶
<pb:KR1d0057_WYG_010-3b>¶
　衡則鼻為準頄為顴之類可知上衡若今奉御食器¶
　上眉是也¶
　廬陵胡氏曰衡權衡也執天子之器冝加敬如衡之¶
　昂也上猶髙昂平謂不昂綏安舒貎如所謂綏旌¶
凡執主器執輕如不克執主器操幣圭璧則尚左手行¶
不舉足車輪曵踵立則磬折垂佩主佩倚則臣佩垂主¶
佩垂則臣佩委¶
　鄭氏曰重謹之也主君也克勝也尚左手尊左也車¶
<pb:KR1d0057_WYG_010-4a>¶
　輪謂行不絶也佩倚及垂委是君臣俯仰之節倚謂¶
　附於身小俛則垂大俛則委於地¶
　孔氏曰此明持奉手足之儀及授受時禮也禮大夫¶
　稱主此言主上通天子諸侯下含大夫為君者士則¶
　不然尊者之器不論輕重其臣執之唯冝謹重器雖¶
　輕小執之恒如重而不勝之容故孔子執圭如不勝¶
　而聘禮上介執玉如重是也圭璧瑞玊也尚上也謂¶
　執持君器及幣玉則右手在下左手在上左尊也曵¶
<pb:KR1d0057_WYG_010-4b>¶
　拽也踵脚後也執器行時不得舉足但起前拽後使¶
　踵如車輪曵地行也立倚也佩謂玉佩也帶佩於兩¶
　邊臣則身冝僂折故云磬折也身既僂折則所帶之¶
　佩從兩邊出縣垂於前也君若直立而佩倚於身則¶
　臣宜曲折故佩垂於前君若重謹折身而佩垂則臣¶
　身當彌曲故佩罄委於地¶
　馬氏曰玉藻曰足容重手容恭立容徳又曰立容辨¶
　卑毋讇曲禮曰立如齊則自奉者當心以至尚左手¶
<pb:KR1d0057_WYG_010-5a>¶
　者手容恭也行不舉足車輪曵踵者足容重也磬折¶
　垂佩者立容徳而辨卑如齊也¶
　嚴陵方氏曰少儀言執虚如執盈少者且然而況壯¶
　者乎孔子執圭如不勝聖人且然而況常人乎執主¶
　器尚左手者左手不如右强尚左手則下右手可知¶
　矣尚左手所以為容下右手所以致力而已玉藻曰¶
　執龜玊舉前曵踵士相見禮曰執玊者則唯舒武舉¶
　前曵踵與此同意¶
<pb:KR1d0057_WYG_010-5b>¶
　藍田吕氏曰尚左手者人手利於用右不利於用左¶
　以利用者在下防失墜也不舉足如車輪之曵地則¶
　行歩之慎也立則磬折垂佩主佩倚則臣佩垂主佩¶
　垂則臣佩委謂君臣授受之節也如前所謂尊卑垂¶
　帨也凡授受者尊卑皆磬折故垂佩也然臣當加恭¶
　於君故有佩倚佩垂佩委之差也必俟主佩倚然後¶
　臣佩委猶授立不跪授坐不立亦各從其所冝也¶
　山隂陸氏曰朝則結佩今其言如此則所謂結佩結¶
<pb:KR1d0057_WYG_010-6a>¶
　雙璜而已¶
執玊其有藉者則裼無藉者則襲¶
　鄭氏曰藉藻也裼襲文質相變耳有藻為文裼見美¶
　亦文無藻為質襲充美亦質圭璋特而襲璧琮加束¶
　帛而裼亦是也¶
　孔氏曰執玉謂諸侯所執圭璧朝於王及諸侯相朝¶
　所用也藉謂藉玉之藻鄭註覲禮云繅所以藉玉以¶
　韋衣木廣袤各如其玉之大小天子則以五采畫之¶
<pb:KR1d0057_WYG_010-6b>¶
　諸侯則三采子男二采卿大夫亦二采故典瑞云王¶
　五采五就公侯伯三采三就子男二采二就又云瑑¶
　圭璋璧琮繅皆二采一就是也既以采色畫韋衣於¶
　板上前後垂之又有五采組繩以為繫上𤣥下黄長¶
　尺無事則以繫玉有事則垂為飾故聘禮云皆𤣥纁¶
　繫長尺絢組是也板之藻藉則常有今言無者據垂¶
　之也裼所以異於襲者凡衣近體有袍襗之屬其外¶
　有裘夏月則衣葛其上有裼衣裼衣上有襲衣襲衣¶
<pb:KR1d0057_WYG_010-7a>¶
　上有常著之服則皮弁之屬也掩而不開則謂之襲¶
　若開此皮弁及中衣左袒出其裼衣謂之裼故鄭註¶
　聘禮云裼者左袒也今謂執玉之人朝聘行禮既有¶
　藻以承其玉若盡飾見美之時必垂藻於兩端謂之¶
　有藉當時所執之人則裼若事質充美之時承玉之¶
　藻不使下垂屈而在手謂之無藉當時所執之人則¶
　襲案聘禮賔至主人廟門之外賈人東面坐啟櫝取¶
　圭垂繅不起而授上介註云賤不裼也以賈賤故不¶
<pb:KR1d0057_WYG_010-7b>¶
　言裼明貴者垂藻當裼也又云上介不襲執圭屈繅¶
　授賔注上介不襲者以盛禮不在於己明屈藻合襲¶
　也又云賔襲執圭又云公襲受玉於時圭皆屈藻此¶
　所謂無藉者襲也聘禮又云賔出公授宰玉裼降立¶
　是授玉之後乃裼也又云賔裼奉束帛加璧享是有¶
　藉者裼也凡朝聘賔與主君行禮皆屈而襲至于行¶
　享之時則皆裼也知者以聘禮行聘則襲受享則裼¶
　凡享時其玊皆無藉藻故崔靈恩云初享圭璋特故¶
<pb:KR1d0057_WYG_010-8a>¶
　有藻其餘則束帛加璧既有束帛不須藻也又皇氏¶
　曰鄭註圭璋特而襲璧琮加束帛而裼者以經據人¶
　之裼襲欲明玉亦有裼襲也上公享王圭以馬享后¶
　璋以皮皮馬既不上於堂其上唯特有圭璋圭璋是¶
　寳物不可露見必以物覆襲之故云特而襲也侯伯¶
　子男享天子璧以帛享后琮以錦既有帛錦承玉上¶
　唯用輕細之物蒙覆以裼之故云加束帛而裼也又¶
　熊氏曰鄭註上明賔介二人為裼襲圭璋特以下又¶
<pb:KR1d0057_WYG_010-8b>¶
　明賔主各自為裼襲謂朝時用圭璋特賔主俱襲行¶
　享時用璧琮加束帛賔主俱裼也¶
　藍田吕氏曰聘禮上介不襲執圭屈繅授賔賔襲執¶
　圭公襲受圭授宰玉裼降立賔裼奉束帛加璧享當¶
　上介授賔固以屈繅矣而云上介不襲及賔以束帛¶
　加璧享則無繅藉矣乃云賔裼則以垂藻屈藻為有¶
　藉無藉固不可行矣竊意玉雖以藻為藉此云有藉¶
　無藉者必以所加為言如束帛之類謂之藉也始致¶
<pb:KR1d0057_WYG_010-9a>¶
　君命圭璋特達是無藉也故賔與公皆襲既享束帛¶
　加璧是有藉也故賔裼如此則義理可推¶
　長樂劉氏曰此直謂朝聘時耳圭璋璧琮琥璜皆玉¶
　也執璧琮琥璜則與帛錦繡黼同升所謂有藉則裼¶
　裼者禮差輕尚文也執圭璋則特達所謂無藉則襲¶
　襲者禮方敬尚質也裼襲繫於有藉無藉不繫於有¶
　繅無繅又繅非藉藉非繅藉者薦也繅者組也禮之¶
　質文以圭璋琥璜為輕重而不在一尺之組為屈伸¶
<pb:KR1d0057_WYG_010-9b>¶
　也¶
　馬氏曰周官典瑞王執鎮圭繅藉五采五就以朝日¶
　公執桓圭侯執信圭伯執躬圭繅皆三采三就子執¶
　榖璧男執蒲璧繅皆二采再就以宗遇㑹同于王諸¶
　侯相見亦如之瑑圭璋璧琮繅皆二采一就以頫聘¶
　然則玊之有繅藉所以著其用貞剛之徳而藉之以¶
　柔順也繅藉有采就所以著其徳之有隆殺玉之用¶
　雖殊而有藉則一禮言有藉則裼無藉則襲何也玉¶
<pb:KR1d0057_WYG_010-10a>¶
　有以繅為之藉有以帛束為之藉以繅為藉所以飾¶
　之束帛為藉所以將之則有藉則裼無藉則襲之説¶
　特施於束帛之藉而已考之聘禮方聘之時賔襲執¶
　圭公襲受玉其襲而不裼者以未有束帛之藉故也¶
　及享之時賔裼奉束帛加璧其裼而不襲者以有束¶
　帛之藉故也記曰不文飾也不裼裘之裼也見美也¶
　服之襲也充美也禮不盛服不充蓋禮存於内心則¶
　以充美為敬禮存於外心則以見美為敬聘禮於其¶
<pb:KR1d0057_WYG_010-10b>¶
　始相見也執圭鞠躬以誠致其禮而已故襲所以稱¶
　其内心也及其受享則發氣盈容以文致其物而已¶
　故裼所以稱其外心也後世學者以有藉為垂繅無¶
　藉為屈繅而其甚又有圭璋特而襲之説然則聘禮¶
　賈人取圭垂繅宰執圭屈繅使者受圭垂繅上介執¶
　圭屈繅及使者歸使者執圭垂繅上介執璋屈繅凡¶
　此謂垂繅屈繅可也謂之有藉無藉非也周官小行¶
　人圭以馬璋以皮皮馬雖非上堂之物其為藉也亦¶
<pb:KR1d0057_WYG_010-11a>¶
　束帛之類而已謂圭璋特而襲亦非也聘禮上介執¶
　圭不襲則一於裼而已玉藻言執玉龜襲則一於襲¶
　而已又何也上介不襲以聘之盛禮不在已故也執¶
　玊龜襲以執主器故也聘禮亦曰凡執玊無藉者襲¶
　山隂陸氏曰藉若璧藉以帛琮藉以錦云爾非所謂¶
　繅藉也聘禮曰所以朝天子圭與繅皆九寸三采六¶
　等朱白蒼問諸侯朱緑繅八寸又曰凡執玉無藉者¶
　襲聘禮一書也言繅又别言藉則藉與繅異大行人¶
<pb:KR1d0057_WYG_010-11b>¶
　曰公繅藉九寸侯伯繅藉七寸若此者繅也小行人¶
　曰璧以帛琮以錦琥以繡璜以黼若此者藉也¶
　廬陵胡氏曰鄭氏謂裼襲指執玉之人非也經意蓋¶
　謂玊有藻以藉者以袒裼而露見其美無藻以承者¶
　則以物覆襲之不暴露也豈謂人自裼襲¶
　新安朱氏曰鄭説兩義詞太簡略指不分明䟽家所¶
　引皇氏熊氏説始以垂屈言之但所云今言無者據¶
　垂之也乃與經文及所説上下文皆相反疑其據字¶
<pb:KR1d0057_WYG_010-12a>¶
　之下脱一不字至於圭璋璧琮之義則皇氏為失又¶
　所引崔靈恩云璧琮既有束帛則不須藻似亦牴牾¶
　疑璧琮雖有藻而屈之當為無藉特以加於束帛故¶
　從有藉之例而執之裼耳陸氏但取鄭註後説似亦¶
　有理然今未敢斷其是非故悉著其説以俟知者¶
國君不名卿老世婦大夫不名世臣姪娣士不名家相¶
長妾¶
　鄭氏曰雖貴於其國家猶有所尊也卿老上卿也世¶
<pb:KR1d0057_WYG_010-12b>¶
　臣父時老臣¶
　孔氏曰自此至同名一節緫明稱謂之事世婦謂兩¶
　媵也次於夫人而貴於諸妾諸侯雖貴猶冝有所敬¶
　不得呼卿老世婦之名姪妻之兄女娣妻之妹從妻¶
　來為妾也大夫不得呼世臣及貴妾名也家相謂助¶
　知家事者長妾妾之有子者士不得呼此二等人名¶
　也熊氏云士有一妻二妾言長妾者當謂娣也¶
　藍田吕氏曰君之使臣臣之事君尊卑之勢雖殊其¶
<pb:KR1d0057_WYG_010-13a>¶
　所以相敬之道一也故曰君使臣以禮臣事君以忠¶
　古者幼名男子冠而字女子笄而字所以别長幼也¶
　君之於臣妾雖冠笄亦名惟臣妾之長者不名所以¶
　别貴賤也卿老世臣家相皆其貴臣也世婦姪娣長¶
　妾皆其貴妾也均臣妾也特異其貴者蓋以禮敬之¶
　不敢慢也諸侯之臣上大夫卿下大夫上士中士下¶
　士凡五等卿老者即上大夫卿也自天子至於士其¶
　臣之貴者皆稱老記曰天子之吏自稱於諸侯曰天¶
<pb:KR1d0057_WYG_010-13b>¶
　子之老列國之大夫使於諸侯自稱曰寡君之老又¶
　諸侯使卿弔于他國辭曰一介老某相執綍此天子¶
　諸侯之臣稱老者也魯臧氏老將如晉問此大夫之¶
　臣稱老者也士昬禮納采主人降授老鴈此士之臣¶
　稱老者也孟莊子不改父之臣與父之政則大夫有¶
　世臣也謂吾姑者謂之姪姪者妻之昆弟之子也娣¶
　其妹也皆大夫之貴妾也¶
　馬氏曰卿老世臣家相梱外之貴者也世婦姪娣長¶
<pb:KR1d0057_WYG_010-14a>¶
　妾梱内之貴者也貴臣貴妾死而緦況生而可名之¶
　乎書稱成王之於周公曰公明保予康王之於畢公¶
　曰惟公克勤小物言天子同姓謂之伯父叔父異姓¶
　謂之伯舅叔舅故平王稱齊桓公以伯舅稱晉文侯¶
　以父義和是天子之於臣亦有所不名也¶
　廣安游氏曰古之制禮者於君臣之際雖有自然之¶
　分而其相與之際皆以禮為節文非若秦漢以下尊¶
　君卑臣上下相絶也故古之待諸侯者不専以臣禮¶
<pb:KR1d0057_WYG_010-14b>¶
　也亦有賔禮焉不専以治外之道治也亦以家人之¶
　道治焉如此不名卿老世婦世臣姪娣家相長妾則¶
　其治外如治内所以為卿老世臣家相之禮猶夫世¶
　婦姪娣長妾之禮也後世一以天子之尊巍然於上¶
　以臨羣臣名呼而𨽻役之君臣之間邈然相絶蓋其¶
　為天下既不以禮而専從事於法矣¶
　講義曰禮必有所尊非獨在下者欲尊其上也雖居¶
　己之下猶或有尊焉故君於卿老世婦大夫於世臣¶
<pb:KR1d0057_WYG_010-15a>¶
　姪娣士於家相長妾皆不稱其名不以其為臣妾而¶
　略之也¶
　金華應氏曰所謂故國者非喬木之謂也有世臣之¶
　謂也古者立國必有世家大族以培䕶其本根且有¶
　世臣大老以隆固其棟榦人君常寵異而尊禮之所¶
　以存忠厚養恭敬也氣脉不墜於先世典刑可厲乎¶
　後來國之卿老家之世臣士之家相尊卑不同而輔¶
　賛則一敬之而不名所以示夫外之有所統也若夫¶
<pb:KR1d0057_WYG_010-15b>¶
　内助之賢而舊者如世婦姪娣長妾雖其分不敵於¶
　女君其貴實隆於諸御敬之而不名所以示夫内之¶
　有所統也内外有所敬而不名則受其所敬者莫不¶
　竭其忠而盡心覩其可敬者莫不知所畏而稟命然¶
　後國政家事有所統一而緩急有所憑藉而倚重矣¶
　山隂陸氏曰士昬禮女從者畢袗𤣥鄭氏謂從者姪¶
　娣也則士有姪娣明矣¶
君大夫之子不敢自稱曰余小子大夫士之子不敢自¶
<pb:KR1d0057_WYG_010-16a>¶
稱曰嗣子某不敢與世子同名¶
　鄭氏曰君大夫天子大夫有土地者不敢稱曰余小¶
　子辟天子之子未除喪之名大夫士之子亦辟其君¶
　之子未除喪之名不與世子同名辟僭傚也其先之¶
　生則亦不改¶
　孔氏曰此以下明孝子在喪擯者接對賔客之辭大¶
　夫有地者則亦稱曰君天子未除喪自稱曰余小子¶
　今大夫有地雖同曰君而其子在喪不敢同天子稱¶
<pb:KR1d0057_WYG_010-16b>¶
　也大夫士之子諸侯之大夫士之子也諸侯在喪稱¶
　嗣子某臣之子冝辟之世子謂諸侯之適子也諸侯¶
　之臣為其子作名不得與君適子名同同則嫌其名¶
　自比儗於君也世子貴不得同又若其子生在其君¶
　之世子前己為名而君來同己不須易也故榖梁昭¶
　七年傳云何為君臣同名君子不奪人親之所名重¶
　其所由來也又雜記云與君之諱同則稱字¶
　張氏曰稱嗣子某或殷禮也案春秋君在稱世子君¶
<pb:KR1d0057_WYG_010-17a>¶
　薨稱子無言嗣子某者大夫之子稱未聞¶
　臨川王氏曰君大夫之子國君及大夫之子也¶
　藍田吕氏曰君大夫之稱未之聞也先儒云天子大¶
　夫有土地者其説雖不經見然攷之此章立文之意¶
　義當然也蓋言君大夫之子不敢自稱曰余小子辟¶
　嗣天子之稱也辟嗣天子者必天子之大夫也又言¶
　大夫士之子不敢自稱曰嗣子某辟嗣諸侯之稱也¶
　辟嗣諸侯者必諸侯之士大夫也謂之君大夫者食¶
<pb:KR1d0057_WYG_010-17b>¶
　采於畿内爵則諸侯位則大夫也謂之君大夫之子¶
　者嗣為天子之大夫也大夫士之子者嗣為諸侯之¶
　大夫士也記云天子未除喪曰予小子考之詩書閔¶
　予小子嗣王朝於廟之詩也以予小子揚文武烈洛¶
　誥之文在成王營成周之時也今予小子祗勤于徳¶
　周官之文在成王滅淮夷之後也皆非未除喪之稱¶
　然此章所云恐非自稱之文當止曰小子可也¶
　馬氏曰詩曰嗟予小子書曰眇眇予末小子皆天子¶
<pb:KR1d0057_WYG_010-18a>¶
　未除喪之稱也蓋天子域中之大故必謙以小子諸¶
　侯有繼世之禮故必命以嗣此在下者所以必辟之¶
　也禮諸侯在凶服曰適子孤春秋傳曰在喪公侯曰¶
　子儀禮士喪服曰哀子某是國君與士之所自稱者¶
　如此而已然則春秋之例踰年稱公何耶蓋以臣民¶
　之心不可一日無君故踰年稱公以孝子之心三年¶
　不忍當故三年稱子衛宣公未𦵏而嗣子稱侯非禮¶
　也晉有小子侯僭禮也大夫士之子先國君而名同¶
<pb:KR1d0057_WYG_010-18b>¶
　之者猶稱字蓋君雖不奪其名而臣不可不稱字¶
君使士射不能則辭以疾言曰某有負薪之憂¶
　鄭氏曰射者所以觀徳唯有疾可以辭也使士射謂¶
　以備耦也憂或為疾¶
　孔氏曰射法每兩人相對以決勝負名之曰耦貴賤¶
　必對故卿與卿耦大夫與大夫耦或竒餘不足則使¶
　士備耦案大射君與賔耦卿大夫自相耦又有士耦¶
　於大夫又司射誓耦卑者與尊者為耦不異侯是言¶
<pb:KR1d0057_WYG_010-19a>¶
　士得備預為耦故此有使士射之禮也某有負薪之¶
　憂此稱疾之辭也某士名也負擔也大樵曰薪詩云¶
　析薪如之何匪斧不克憂勞也言己擔樵之餘勞不¶
　堪射也庶人子負薪今士云者謙辭¶
　藍田吕氏曰男子生桑弧&KR0363;矢以射天地四方言射¶
　者男子之所有事也不能射則幾於非男子也故不¶
　能射者男子恥之士雖不能射可以疾為辭而不可¶
　以不能辭也孟仲子曰有采薪之憂不能造朝采薪¶
<pb:KR1d0057_WYG_010-19b>¶
　猶負薪也¶
　長樂劉氏曰周之士以鄉三物選未有不閑六藝而¶
　為士者及其末世禮敎衰微而士有不能射者猶未¶
　忘乎三物之敎故托以負薪之勞焉¶
　馬氏曰先王之時司徒以六藝敎民州長嵗時㑹射¶
　于州序故鄉之所共有射器而鄉大夫之所詢有射¶
　禮其於射也有司徒以作其耦有司馬以正其儀有¶
　扑以戒其失有算以課其功勝者則先升後降袒決¶
<pb:KR1d0057_WYG_010-20a>¶
　張弓以飲不勝者不勝者後升先降説拾弛弓以飲¶
　於勝者而其辱有不肖之稱方是時也其相尚以射¶
　如此庸詎有士不能乎所謂不能者非不能也不善¶
　於此而已詩曰無射亦保¶
　吳郡范氏曰射者男子之事一藝而文武之道備焉¶
　其為法也内志欲正外體欲直容止欲比於禮節度¶
　欲比於樂有揖遜之儀有反求諸己之道蓋立文之¶
　外又足以致心檢形防非僻而蹈中正古人進徳脩¶
<pb:KR1d0057_WYG_010-20b>¶
　業凡可以自助者皆習焉射蓋其一端也是以人人¶
　能之而不能者以為恥君使之射而偶未習焉則不¶
　敢以不能對而以疾辭負薪之憂賤人之疾也真不¶
　能而不敢以不能對則當時之士皆習於射可知大¶
　抵古人進徳脩業之外又於日用之常有可以閑邪¶
　而存誠者無所不用其至其可攷者佩玊也琴瑟也¶
　射也故君子無故玊不去身士無故不徹琴瑟君子¶
　無所爭必也射乎不能則辭以疾可謂無所不用其¶
<pb:KR1d0057_WYG_010-21a>¶
　至矣夫假於外物猶若此而況其收視反聽退藏於¶
　密以存其心養其性者乎後世乃以弧矢為武夫之¶
　事琴瑟為樂工之職若佩玊則僅於祭服不得已而¶
　時用之耳(成大/)¶
侍於君子不顧望而對非禮也¶
　鄭氏曰禮尚謙也不顧望若子路率爾而對¶
　孔氏曰謂多人侍而君子有問若指問一人則一人¶
　直對若問多人則侍者當先顧望坐中或有勝己者¶
<pb:KR1d0057_WYG_010-21b>¶
　宜前而已不得率爾先對也¶
　藍田吕氏曰不顧望而對則如恐人之先己若有所¶
　爭然¶
　嚴陵方氏曰顧於後有所省望於前有所瞻必顧望¶
　而後對者以示其不敢専也¶
　廬陵胡氏曰顧望若漢文問上林尉尉左右視¶
　金華應氏曰顧望者從容詳審有察言觀色之意言¶
　不輕發必當其可非但謙遜而已¶
<pb:KR1d0057_WYG_010-22a>¶
君子行禮不求變俗祭祀之禮居喪之服哭泣之位皆¶
如其國之故謹脩其法而審行之¶
　鄭氏曰求猶務也不務變其故俗重本也謂去先祖¶
　之國居他國者其法謂其先祖之制度¶
　孔氏曰自此至之法論臣去本國行禮之事俗者本¶
　國禮法所行不務變之從新也祭祀之禮不變即夏¶
　立尸殷坐尸周旅酬六尸及先求隂陽犧牲騂黒之¶
　屬也居喪之服如殷雖尊貴猶服旁親周以尊降服¶
<pb:KR1d0057_WYG_010-22b>¶
　哭泣之位如殷不重適以班髙處上周世貴正嗣孫¶
　居其首皆如其國之故謂故俗也舉此三條餘冠昬¶
　之屬從可知謹脩其法若夏殷子孫在周則各謹脩¶
　先世之禮法審慎以行之也　熊氏曰王制云脩其¶
　敎不易其俗又左傳定四年封魯因商奄之人封康¶
　叔於殷墟啟以商政封唐叔於夏墟啟以夏政皆因¶
　其舊俗也蓋人君務在化民因其舊俗往之新國不¶
　須改也¶
<pb:KR1d0057_WYG_010-23a>¶
　横渠張氏曰行禮不求變俗於新國舊俗之法雖未¶
　盡善不遽矯變之也蓋懐舊臣之恩義不變父母邦¶
　之舊法也¶
　藍田吕氏曰孔子去魯曰遲遲吾行也去父母國之¶
　道也子路去魯謂顔淵曰何以贈我曰去國則哭于¶
　墓而後行古之君子重去父母之國如此則其去也¶
　豈得已哉道合則從不可則去君臣之義也故以道¶
　去其君者君所以待之者三有禮焉故臣為舊君反¶
<pb:KR1d0057_WYG_010-23b>¶
　服而君未之絶也樂樂其所自生禮不忘其本吾於¶
　父母之國夫豈不懐況以道去君君待之有禮則舍¶
　故從新仁人君子有所不忍此行禮所以不求變俗¶
　也俗者吾父母之國俗也雖去而之他國至於祭祀¶
　之禮居喪之服哭泣之位皆如其舊謹脩審行而不¶
　輕改者不忍忘吾父母之國也¶
　馬氏曰從俗禮也變俗亦禮也求變俗非禮也君子¶
　之於俗可則從否則變冝從而變則為亂常冝變而¶
<pb:KR1d0057_WYG_010-24a>¶
　從則為泥俗周禮本俗六以安萬民成王封康叔啓¶
　以商政封唐叔啓以夏政以其冝從而從之也易在¶
　革則去故在鼎則取新五帝不同樂而治三代不同¶
　禮而王以其冝變而變之也如此則豈故拂民以求¶
　變俗哉凡因彼而已君子之不求變俗多矣特言祭¶
　祀居喪哭泣之位者以人情於此尤不忍變故也滕¶
　之諸臣曰喪祭從先祖是也¶
　李氏曰先王盛時道徳一於上而風俗齊於下家無¶
<pb:KR1d0057_WYG_010-24b>¶
　異道人無異徳而祭祀居喪哭泣之禮有所不同無¶
　害其為同也故脩其敎不易其俗是以俗安而不偷¶
　且周之治於都鄙曰禮俗以馭其民以王畿之禮俗¶
　猶不必其同也故土均氏曰禮俗喪紀祭祀皆以其¶
　地微惡為輕重之法蓋地之微惡不齊故禮俗之異¶
　以其禮俗之異則治之法不得不異也¶
　廣安游氏曰舊俗之禮君子不求變之者因其俗之¶
　故常而行禮則不煩而易為力古之為法者行乎其¶
<pb:KR1d0057_WYG_010-25a>¶
　簡而不行乎其煩行乎其常而不行乎其變苟變俗¶
　而行禮則煩而難行人且不聽祭祀喪服哭泣三者¶
　則又加於鬼神鬼神所安而不可輕易者也所謂國¶
　之故者言其故之所自來皆有祖述而不苟然也且¶
　不變之説有三非鬼神之所安一也煩而難行二也¶
　非天子不議禮不制度三也故夫不變其俗以行禮¶
　在乎謹脩其法而審行之使不失其故耳¶
　嚴陵方氏曰治其壊謂之脩措諸事謂之行脩之有¶
<pb:KR1d0057_WYG_010-25b>¶
　詳略不可不慎也故言謹行之有當否不可不察也¶
　故言審¶
　廬陵胡氏曰謂去父母之國而居他國者非也此但¶
　謂行禮安知去國乎俗謂本國之俗君子居本國不¶
　當變易風俗求合於禮而已¶
去國三世爵禄有列於朝出入有詔於國若兄弟宗族¶
猶存則反告於宗後去國三世爵禄無列於朝出入無¶
詔於國唯興之日從新國之法¶
<pb:KR1d0057_WYG_010-26a>¶
　鄭氏曰三世自祖至孫踰久可以忘故俗而猶不變¶
　者爵禄有列於朝謂君不絶其祖祀復立其族若臧¶
　紇奔邾立臧為矣詔告也謂與卿大夫吉凶往來相¶
　赴告也若兄弟宗族猶存謂無列無詔者反告亦謂¶
　吉凶也宗後宗子也興謂起為卿大夫從新國之法¶
　謂故國與己無恩¶
　孔氏曰此以下明在他國而得變俗者去國謂三諫¶
　不從及他事被黜兄弟宗族謂本國之親宗後大宗¶
<pb:KR1d0057_WYG_010-26b>¶
　之後也己於本國無列無詔然未仕新國宗族猶存¶
　兄弟尚在己有吉凶當反還告宗適不忘本也若本¶
　國無列無詔而今始仕新國者所行禮悉改從新也¶
　推此而言則故國猶有列詔者雖仕新國猶行故俗¶
　若無列無詔而不仕新國者猶不得從新矣¶
　臨川王氏曰有列則有詔先王脩其敎不易其俗故¶
　國各有法也¶
　藍田吕氏曰以道去君君未之絶雖三世之久爵禄¶
<pb:KR1d0057_WYG_010-27a>¶
　猶有列於朝者謂君為之立後以承先祀而食其田¶
　禄出入猶有詔於國者如去魯之齊又之晉復歸於¶
　魯君既未絶之則出入他國猶反告於舊君也如是¶
　者若其兄弟宗族猶存則必有宗子冠取妻必告死¶
　必赴不忘親也如去國三世收其田里掃其宗廟舊¶
　君與己出入不相聞也則去吾父母之國其日逺在¶
　吾君臣之際其恩絶可以變舊國之俗從新國之法¶
　矣然猶俟起為卿大夫然後從新者厚之至也¶
<pb:KR1d0057_WYG_010-27b>¶
　嚴陵方氏曰以傳統而為後故謂之宗後夫於朝猶¶
　有列於國猶有詔於家猶有宗與族則彼所以待我¶
　者恩好猶未絶也如之何其遽絶之哉則反告之禮¶
　固所冝矣至於爵禄無列於朝出入無詔於國則宗¶
　族不存亦可知矣如之何其反告之哉¶
　馬氏曰人臣有舊君之服不過齊衰三月而已去國¶
　三世出入猶詔於國吉凶猶詔於宗後何也舊國者¶
　人之所不能忘宗族者人之所不可絶今夫鳥獸之¶
<pb:KR1d0057_WYG_010-28a>¶
　過故鄉猶回翔蹢躅而後去狐之將死猶正丘首而¶
　後斃況於人乎故太公封於齊世𦵏於周君子以為¶
　不忘其本則去國三世而恩義不靳理固然也蓋爵¶
　禄有列於朝則是不棄其後也出入有詔於國則是¶
　不絶其好也如此則吾之所以反告者其可已乎夫¶
　爵禄有列於朝則有宗後以合其族爵禄無列於朝¶
　則無宗後之法無宗後則不特不反告而已故唯興¶
　之日從新國之法蓋方其未仕也雖守舊國之法可¶
<pb:KR1d0057_WYG_010-28b>¶
　也及興而仕人則有所𨽻矣其可復為未仕之所為¶
　乎¶
　山隂陸氏曰言君子去國三世不失其位至於他邦¶
　而爵禄有列於朝出入有詔於國若舊國兄弟宗族¶
　猶存則反告於宗後蓋去國三世兄弟宗族容有弗¶
　存者矣若去國三世其在新國爵禄無列出入無詔¶
　是去國而失其位也舊國無恩可知故唯興之日從¶
　新國之法孟子曰有故而去則君使人導之出疆又¶
<pb:KR1d0057_WYG_010-29a>¶
　先之於其所往如是而爵禄無列於新國之朝或寡¶
　矣¶
　廬陵胡氏曰孔子去宋既久尚冠章甫之冠送𦵏皆¶
　從殷制不從新國之法者與此異也¶
　廣安游氏曰古之為天下者以家道為之天子有其¶
　宗族以保天下諸侯有其宗族以保其國卿大夫士¶
　有宗族以保其家故其禮皆以宗族之存亡為之輕¶
　重也若爵禄無列於朝則君無恩於己矣出入無詔¶
<pb:KR1d0057_WYG_010-29b>¶
　於國則宗族無恩於己矣若此者當變猶不遽變也¶
　於其興起為卿大夫之日然後從新國之法焉皆所¶
　以重其本之道也¶
君子己孤不更名已孤暴貴不為父作諡¶
　鄭氏曰不更名亦重本暴貴不為父作諡子事父無¶
　貴賤¶
　孔氏曰此一節論父没不可輒改為名諡之事名是¶
　父所作父死更作新名似遺棄其父也暴貴謂非一¶
<pb:KR1d0057_WYG_010-30a>¶
　等之位若本為士庶今起為諸侯者也諡者列平生¶
　徳行而為作美號若父昔賤已今暴貴忽為造諡似¶
　鄙薄父賤不冝為貴人父也¶
　藍田吕氏曰己孤不更名有所不忍也己孤暴貴不¶
　為父作諡有所不敢也不忍愛也不敢敬也愛敬盡¶
　於事親而已古者子生三月妻以子見而父名之斯¶
　名也父之所命也親存而有所禀命猶可更也己孤¶
　更之輕廢父命孝子之所不忍也父為士子為天子¶
<pb:KR1d0057_WYG_010-30b>¶
　諸侯則祭以天子諸侯其尸服以士服是可以已之¶
　禄養其親不敢以己之爵加其親也父之爵卑不當¶
　諡而已之爵當諡以己當諡而作其父諡是以己爵¶
　加其父欲尊其親而反卑之非所以敬親也然則周¶
　之追王大王王季何也當周之興王迹基於大王王¶
　季文王世世脩徳至武王而有天下武王周公追述¶
　其功義起斯禮非後世追王之比也¶
　馬氏曰名雖不可更以字行可也今律有所避忌則¶
<pb:KR1d0057_WYG_010-31a>¶
　行字者聽是也諡雖不可作徳盛者可也武王周公¶
　追諡大王王季是也¶
居喪未𦵏讀喪禮既𦵏讀祭禮喪復常讀樂章居喪不¶
言樂祭祀不言凶公庭不言婦女¶
　鄭氏曰為禮各於其時居喪言樂而下謂非其時也¶
　孔氏曰此一節明行禮各有時之事居喪居父母之¶
　喪也喪禮謂朝夕奠下室朔望奠殯宫及𦵏等禮也¶
　祭禮謂虞卒哭袝小祥大祥之禮也復常謂大祥除¶
<pb:KR1d0057_WYG_010-31b>¶
　服之後也樂章樂書之篇章謂詩也此上三節事須¶
　預習故皆許讀之¶
　横渠張氏曰禮在平日豈不常學如祭禮樂章豈必¶
　喪終乃學此言者蓋為切於用故至其時又復講求¶
　居喪者他書不可觀惟喪祭可讀若觀他書却似都¶
　忘¶
　藍田吕氏曰學必於其時言必於其所居喪者自大¶
　功以上廢業則哀不志於學矣然送死之大事莫詳¶
<pb:KR1d0057_WYG_010-32a>¶
　於喪禮必誠必信勿之有悔則未𦵏不可不知也事¶
　死之經莫詳於祭禮所以追養致孝則既𦵏不可不¶
　知也讀是書也非肄業也當是時不知是事不以禮¶
　事其親也喪復常者既禫踰月則即吉也居喪不言¶
　樂至此始可以讀樂章也古者吉凶之事不相干也¶
　哀樂之情不可以貳也貳則不誠不足以奉大事故¶
　喪凶事也不言樂祭吉事也不言凶如臨喪不笑臨¶
　樂不歎之比皆以其非所也肅敬者公庭之事也燕¶
<pb:KR1d0057_WYG_010-32b>¶
　昵者私庭之事也婦人私昵之事不可以言於公庭¶
　長樂劉氏曰讀喪禮者重其喪𦵏不敢自任必求範¶
　於先王也讀祭禮者祭有等降不敢以非禮事其先¶
　也讀樂章者言祭於先廟未始不用樂而歌其詩不¶
　忘其祖先之徳也¶
　馬氏曰斬衰之喪唯而不對齊衰之喪對而不言大¶
　功之喪言而不及議小功之喪議而不及樂夫小功¶
　之喪議而不及樂況大於此而可言樂乎古者易服¶
<pb:KR1d0057_WYG_010-33a>¶
　而葬周官蜡氏凡大祭祀禁凶服祭義郊之祭喪者¶
　不敢哭以為交於神明者不可以凶也又況祭祀可¶
　言凶乎男正位乎外女正位乎内内言不出外言不¶
　入凡欲無相瀆而已又況公庭可言婦女乎居喪不¶
　言樂後世猶有如衛孫文子者公庭不言婦女後世¶
　猶有如陳靈公者此季札洩冶所以譏之¶
　長樂陳氏曰非喪而讀喪禮則非人子之情居喪而¶
　不讀喪禮不失之過則失之不及未𦵏而讀祭禮則¶
<pb:KR1d0057_WYG_010-33b>¶
　非孝子之情既𦵏而不讀祭禮不失之黷則失之怠¶
　喪未除而讀樂章則哀不足喪復常而不讀樂章則¶
　樂必崩故曰居喪讀喪禮既𦵏讀祭禮喪復常讀樂¶
　章宰予欲短喪孔子以為不仁閔子騫子夏援琴而¶
　哀樂孔子皆以為君子則喪復常讀樂章先王之中¶
　制也¶
振書端書於君前有誅倒筴側龜於君前有誅¶
　鄭氏曰臣不豫事不敬也振去塵也端正也倒顛倒¶
<pb:KR1d0057_WYG_010-34a>¶
　也側反側也皆謂甫省視之¶
　孔氏曰此一節明臣當豫事書簿領也不豫拂整龜¶
　筴君之卜筮所須也不豫周正皆冝誅責也¶
　嚴陵方氏曰端謂正其簡書筴有本末故曰倒龜有¶
　背面故曰側倒筴側龜與振書其過非大然皆有誅¶
　疑若己甚蓋以羣臣之衆而奉一人之尊不可不謹¶
　也抑所以防其漸歟¶
　¶
<pb:KR1d0057_WYG_010-34b>¶
　¶
　¶
　¶
　¶
　¶
　¶
　¶
　禮記集説卷十¶
